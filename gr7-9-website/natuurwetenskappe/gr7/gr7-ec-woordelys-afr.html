---
layout: content-page-afr
title: Natuurwetenskappe Graad 7
---
<div class="container energyandchange"><div id="contents" class="col-md-12 main-content"><div class="section">
      <h1 class="title glossary" id="toc-id-0">Energie en Verandering Woordelys</h1>        <ul data-class="ListBulleted" class="glossary"><li><strong>absorbeer:</strong> om op te neem</li>
<li><strong>biobrandstowwe:</strong> 'n brandstof wat van biologiese materiaal soos soja, mielies of suikerriet gemaak word; voorbeelde van hierdie brandstowwe is biodiesel en metanol</li>
<li><strong>geleiding:</strong> die oordrag van energie tussen voorwerpe wat in direkte kontak met mekaar is</li>
<li><strong>geleier:</strong> 'n stof wat maklik warmte/hitte, klank of elektriese lading deurlaat; 'n goeie geleier laat volledige deurgang toe, terwyl 'n swak geleier gedeeltelike deurgang toelaat</li>
<li><strong>behoud:</strong> 'n hoeveelheid wat konstant bly; iets wat nie verlore gaan of vernietig word nie</li>
<li><strong>behou:</strong> om iets langer te laat hou deur dit sorgvuldig te gebruik</li>
<li><strong>bestendig:</strong> betroubaar en voorspelbaar</li>
<li><strong>verbruik:</strong> om 'n hulpbron op te gebruik</li>
<li><strong>konveksiestroom:</strong> die beweging van vloeistof- of gasdeeltjies na bo wanneer die stof verhit word, en dan weer na onder wanneer die stof afkoel, om 'n stroom te vorm</li>
<li><strong>konveksie:</strong> die oordrag van energie deur 'n vloeistof of gas deur die beweging van vloeistof- of gasdeeltjies</li>
<li><strong>dinamo</strong> wek deur beweging (meganiese energie) elektriese energie op in 'n fietslig, 'n mynhelm of 'n opwenflitslig</li>
<li><strong>fossielbrandstof:</strong> nie-hernubare energiebronne soos steenkool, olie en aardgas</li>
<li><strong>kragopwekker:</strong> 'n masjien wat gebruik word om meganiese energie na elektriese energie om te skakel</li>
<li><strong>geiser (warmwatersilinder):</strong> 'n silindriese houer wat gebruik word om water warm te maak en te stoor</li>
<li><strong>kweekhuisgasse:</strong> atmosferiese gasse wat bydra tot die kweekhuiseffek; hierdie gasse sluit koolstofdioksied en metaan in</li>
<li><strong>warmte/hitte:</strong> warmte/hitte is die energie wat oorgedra word tussen twee voorwerpe as gevolg van 'n temperatuurverskil tussen die voorwerpe; dit is ook wanneer energie oorgedra word tussen 'n stelsel en die omgewing as gevolg van 'n temperatuurverskil tussen hulle; dit word in joules (J) gemeet</li>
<li><strong>koolwaterstof:</strong> 'n molekule wat slegs uit koolstof- en waterstofatome wat gebind is, bestaan</li>
<li><strong>hidro-krag:</strong> die energie wat deur 'n bewegende waterbron, soos 'n rivier of 'n waterval, opgewek word</li>
<li><strong>inset:</strong> iets wat by 'n stelsel ingevoer word en deur die stelsel verander word om 'n uitset te lewer</li>
<li><strong>isoleerder/isolator:</strong> 'n stof wat 'n besondere ho&#235; weerstand bied teen die beweging van hitte, klank of elektriese lading</li>
<li><strong>joule:</strong> die standaardeenheid wat internasionaal gebruik word vir die meting van energie</li>
<li><strong>kinetiese energie:</strong> die energie wat 'n liggaam besit  vanwe&#235; sy beweging</li>
<li><strong>wet:</strong> in wetenskap is 'n wet 'n verklaring van wat gebeur, en is gebaseer op herhaalde eksperimente en waarnemings</li>
<li><strong>mat:</strong> 'n oppervlak wat nie blink nie</li>
<li><strong>metaangas:</strong> 'n kleurlose, reuklose gas wat somtyds aardgas genoem word</li>
<li><strong>nasionale elektrisiteitsnetwerk:</strong> die netwerk van kabels, kragpale en transformators wat elektrisiteit deur die hele land versprei</li>
<li><strong>nie-hernubare:</strong> 'n hulpbron, soos steenkool, wat nie vervang kan word nie; daar is 'n beperkte voorraad beskikbaar</li>
<li><strong>kernenergie:</strong> die tipe energie wat vrygestel word wanneer 'n groot atoomkern opbreek in twee kleiner kerne of wanneer twee kleiner kerne saamsmelt</li>
<li><strong>uitset:</strong> die eindresultaat van 'n proses</li>
<li><strong>potensi&#235;le energie:</strong> energie wat in 'n stelsel gestoor word</li>
<li><strong>spantoring:</strong> 'n groot vertikale staalstruktuur wat elektriese kragkabels ondersteun</li>
<li><strong>straling:</strong> die oordrag van energie, vanaf 'n bron, wat nie fisiese kontak of beweging van deeltjies benodig nie</li>
<li><strong>weerkaats:</strong> die terugstuur van warmte, lig of klank sonder om dit te absorbeer (op te neem)</li>
<li><strong>hernubare:</strong> iets wat konstant aangevul word, of wat onbeperkte voorraad beskikbaar het</li>
<li><strong>opgaartenk:</strong> 'n baie groot houer waarin gas of vloeistof geberg kan word</li>
<li><strong>Sankey diagram:</strong> 'n Sankey-diagram word gebruik om die verskil tussen inset- en uitsetenergie aan te dui</li>
<li><strong>soleno&#239;ede:</strong> 'n stroomdraende spoel of rolle geleidende draad</li>
<li><strong>stelsel/sisteem:</strong> 'n stelsel is enige hoeveelheid dele wat saamwerk om 'n spesieke funksie te verrig</li>
<li><strong>temperatuur:</strong> is 'n maatstaf van hoe warm of koud 'n voorwerp voel; dit word in grade Celsius (oC) gemeet</li>
<li><strong>teorie:</strong> in wetenskap is 'n teorie 'n verduideliking van hoe of hoekom iets gebeur</li>
<li><strong>termies:</strong> hou verband met hitte</li>
<li><strong>oordrag:</strong> om van een voorwerp of plek na 'n ander te beweeg; in 'n energiestelsel s&#234; ons energie word oorgedra van een voorwerp na 'n ander</li>
<li><strong>transformator:</strong> 'n elektriese toestel wat energie tussen twee dele van die stroombaan in die nasionale elektrisiteitsnetwerk oordra</li>
<li><strong>turbine:</strong> 'n stel geronde lemme om 'n sentrale roterende as</li>
</ul></div>
</div></div>
