---
layout: content-page-afr
title: Natuurwetenskappe Graad 8
---
<div class="container lifeandliving"><div id="contents" class="col-md-12 main-content"><div  class="section">
      <h1 class="title glossary" id="toc-id-0">Lewe en Lewende Dinge Woordelys</h1>
      <ul data-class="ListBulleted" class="glossary">
<li><p><strong>aanpas:</strong> om te verander, geskik vir nuwe omstandighede</p></li>
<li><p><strong>abioties:</strong> nie-lewend; sonder lewe</p></li>
<li><p><strong>antibioties:</strong> 'n verbinding, wat soms deur mikro&#246;rganismes vervaardig word, wat die groei van bakterie&#235; vertraag, of hulle doodmaak</p></li>
<li><p><strong>bakterie&#235;:</strong> mikroskopiese organismes sonder 'n ware kern wat in staat is om vele habitatte te bewoon (in lug, water, grond en die liggame van ander organismes)</p></li>
<li><p><strong>bedreig:</strong> organismes wat gevaar staan om uit te sterf</p></li>
<li><p><strong>bevolking (populasie):</strong> 'n groep organismes wat aan dieselfde spesie behoort, wat op 'n spesifieke tydstip in 'n sekere gebied saamwoon en daar kan voortplant</p></li>
<li><p><strong>bevolkings-ekologie:</strong> die studie wat die oorsake van die groei of vermindering van die getalle van 'n spesie bestudeer</p></li>
<li><p><strong>biosfeer:</strong> die deel van die aarde wat lewe kan onderhou</p></li>
<li><p><strong>bioties:</strong> die term wat gebruik word om die lewende organismes in ekosisteme te beskryf</p></li>
<li><p><strong>chemiese potensi&#235;le energie:</strong>: energie wat in die vorm van chemiese verbindings gestoor word</p></li>
<li><p><strong>chlorofil:</strong> 'n groen pigment wat in sekere plante en sommige bakterie&#235; teenwoordig is wat in staat is om stralingsenergie van die son vas te vang vir gebruik in fotosintese</p></li>
<li><p><strong>chloroplast:</strong> 'n organel in groen plantselle wat chlorofil bevat; die struktuur waarin fotosintese in groen plantselle plaasvind</p></li>
<li><p><strong>ekologie:</strong> die vertakking van biologie (lewenswetenskappe) wat die interaksies van organismes met mekaar, en met hul fisiese en chemiese omgewing, bestudeer</p></li>
<li><p><strong>ekoloog:</strong> 'n wetenskaplike wat die onderlinge interaksies tussen organismes met mekaar en met hul omgewing bestudeer</p></li>
<li><p><strong>ekosisteem:</strong> 'n gebied waarin die organismes van 'n gemeenskap met mekaar en met die fisiese omgewing wisselwerking het en van mekaar afhanklik is</p></li>
<li><p><strong>energie-piramide:</strong> 'n driehoekige voorstelling van 'n voedselketting met die produseerders aan die basis en die verbruikers ho&#235;r op</p></li>
<li><p><strong>fermentasie:</strong> die chemiese afbreek van stowwe (deur mikro&#246;rganismes soos bakterie&#235; en giste) in die afwesigheid van suurstof met die vorming van koolstofdioksied en alkohol, en die vrystelling van energie</p></li>
<li><p><strong>fiksasie (binding):</strong> die proses wanneer stikstof en koolstof vanaf hul anorganiese vorm in biologiese produkte geassimileer word, dit vind plaas tydens stikstofbinding (-fiksasie) deur bakterie&#235;, en koolstofbinding tydens fotosintese</p></li>
<li><p><strong>fotosintese:</strong> die proses in groen plante waartydens groen plante en sekere bakterie&#235; stralingsenergie vanaf die son en water gebruik om glukose en suurstof te produseer</p></li>
<li><p><strong>fungi:</strong> die koninkryk van organismes, wat muwwe, giste en sampioene insluit, wat nie chlorofil bevat nie, spore produseer en op organiese materie voed</p></li>
<li><p><strong>gemeenskap:</strong> al die diere, plante en mirko&#246;rganismes wat op 'n spesifieke tydstip in 'n spesifieke gebied saamwoon, met onderlinge interaksie tussen die organismes</p></li>
<li><p><strong>glukose:</strong> 'n soort suiker wat tydens fotosintese geproduseer word</p></li>
<li><p><strong>habitat:</strong> 'n spesifieke tipe omgewing waarin 'n organisme kan lewe</p></li>
<li><p><strong>herbivoor:</strong> 'n dier wat hoofsaaklik plant-materiaal eet</p></li>
<li><p><strong>hiberneer:</strong> instinktiewe gedrag van sommige diere waartydens hulle in 'n onaktiewe (dormante) staat verkeer om ongunstige toestande te oorleef (byvoorbeeld koue winters of voedseltekorte)</p></li>
<li><p><strong>immuunstelsel:</strong> die stelsel wat die liggaam van diere beskerm teen infeksies, siektes en vreemde stowwe</p></li>
<li><p><strong>infekteer / aansteek:</strong> 'n  mikro&#246;rganisme wat die liggaam binnedring en vermeerder, wat die liggaam siek maak en skade kan aanrig</p></li>
<li><p><strong>insektivoor:</strong> diere wat op insekte en ander klein ongewerweldes, soos wurms, voed</p></li>
<li><p><strong>instink:</strong> 'n gedragspatroon wat biologies gedryf word deurdat dit nie willekeurige denke nodig het nie</p></li>
<li><p><strong>interaksie / wisselwerking:</strong> om 'n uitwerking of effek op iemand of iets anders te h&#234; deur baie nou saam te woon of te werk</p></li>
<li><p><strong>kalkwater:</strong> 'n oplossing van kalsiumhidroksied in water wat melkerig-wit word in die teenwoordigheid van koolstofdioksied</p></li>
<li><p><strong>kamoefleer:</strong> 'n aanpassing wat dit moontlik vir diere om met hul omgewing te kan saamsmelt, hoofsaaklik sodat hulle nie deur ander diere gesien kan word nie</p></li>
<li><p><strong>karnivoor:</strong> 'n dier wat hoofsaaklik dieremateriaal eet</p></li>
<li><p><strong>kontamineer:</strong> ongewenste afvalstowwe wat 'n area besmet of besoedel waar dit skade kan aanrig, byvoorbeeld riool wat in 'n rivier beland en bakterie&#235; wat 'n wond binnegaan</p></li>
<li><p><strong>koors:</strong> gevaarlike ho&#235; liggaamstemperatuur</p></li>
<li><p><strong>migrasie:</strong> seisoenale bewegings van diere van een plek na 'n ander en (op 'n latere stadium) weer terug na die oorspronklike gebied</p></li>
<li><p><strong>migreer:</strong> om van een gebied of habitat na 'n ander te beweeg, gewoonlik volgens seisoene</p></li>
<li><p><strong>mimikrie:</strong> 'n aanpassing waar diere mekaar naboots (kopie&#235;r) wat gedrag of voorkoms betref</p></li>
<li><p><strong>nagdier:</strong> 'n dier wat in die nag aktief is</p></li>
<li><p><strong>omnivoor:</strong> 'n dier wat beide plant- en dieremateriaal eet</p></li>
<li><p><strong>onoplosbaar:</strong> stowwe wat nie in 'n vloeistof kan oplos nie</p></li>
<li><p><strong>ontbinders:</strong> organismes wat organiese materiaal, insluitende die oorblyfsels van dooie plant- en dieremateriaal, afbreek (ontbind) en terselfdertyd nuttige soute in die grond terugplaas, gewoonlik bakterie&#235; en fungi</p></li>
<li><p><strong>oorgedra:</strong> om te veroorsaak dat iets van een individu na 'n ander aangegee word, byvoorbeeld patogene mikro&#246;rganismes wat van een persoon na 'n ander beweeg</p></li>
<li><p><strong>oplosbaar:</strong>:stowwe wat in 'n vloeistof kan oplos</p></li>
<li><p><strong>patogeen:</strong> 'n mikro&#246;rganisme wat siekte veroorsaak</p></li>
<li><p><strong>perk:</strong> die limiet wat geplaas word op die grootte of hoeveelheid van iets wat beskikbaar of moontlik is</p></li>
<li><p><strong>peulplante:</strong> 'n groep plante (insluitende lensies, ertjies, boontjies en grondbone) wat sade in 'n peul vorm</p></li>
<li><p><strong>pigment:</strong> 'n molekule wat sekere golflengtes lig absorbeer en ander terugkaats om 'n kleur te produseer</p></li>
<li><p><strong>predator:</strong> 'n dier wat ander diere as prooi vang en vir voedsel eet</p></li>
<li><p><strong>prim&#234;re verbruikers:</strong> 'n organisme wat hoofsaaklik plantmateriaal as voedsel eet</p></li>
<li><p><strong>produseerder:</strong> 'n organisme wat in staat is om sy eie voedsel te vervaardig,  byvoorbeeld alle groen plante</p></li>
<li><p><strong>protist:</strong> 'n lid van 'n diverse groep mikro&#246;rganismes wat nie virusse, bakterie&#235; of fungi is nie; sommiges is dieragtig, soos die protozoa, ander is plantagtig, soos alge, of swamagtig, soos die slymswamme</p></li>
<li><p><strong>respirasie:</strong> die proses waartydens energie uit die glukose van voedsel vrygestel word tydens 'n reeks chemiese reaksies; suurstof word gebruik en koolstofdioksied en water vrygestel</p></li>
<li><p><strong>sekond&#234;re verbruiker:</strong> 'n organisme wat herbivore of prim&#234;re verbruikers eet</p></li>
<li><p><strong>siekte:</strong> 'n abnormale toestand van 'n organisme wat normale funksionering belemmer; by soogdiere sluit dit dikwels pyn, swakheid, koors en ander simptome in en kan die dood van die organisme veroorsaak</p></li>
<li><p><strong>spesie:</strong> 'n groep organismes wat volgens gemeenskaplike kenmerke geklassifiseer word en wat onderling kan teel en vrugbare nakomelinge produseer</p></li>
<li><p><strong>stikstof:</strong> 'n belangrike element wat deel vorm van prote&#239;ene in alle lewende organismes</p></li>
<li><p><strong>stralingsenergie:</strong> energie wat lig- en ander vorms van bestraling bevat</p></li>
<li><p><strong>stysel:</strong> 'n stof wat bestaan uit lang kettings glukosemolekules wat aanmekaar geskakel word; plante stoor die glukose wat tydens fotosintese gevorm word in hierdie komplekse vorm omdat dit nie oplosbaar is nie</p></li>
<li><p><strong>terrestri&#235;le omgewing:</strong> 'n omgewing op dro&#235; grond</p></li>
<li><p><strong>tersi&#234;re verbruiker:</strong> 'n organisme wat sekond&#234;re verbruikers eet; 'n karnivoor op die hoogste vlak van die voeselketting wat op ander karnivore voed</p></li>
<li><p><strong>trofiese vlak:</strong> 'n voedingsvlak in 'n voedselketting of -piramide; alle organismes op dieselfde trofiese vlak verkry hul energie op 'n soortgelyke wyse</p></li>
<li><p><strong>uitgesterf:</strong> 'n organisme wat nie meer bestaan nie, alle lede van die spesie is dood</p></li>
<li><p><strong>verbruiker:</strong> 'n organisme wat nie sy eie voedsel kan produseer nie en daarom ander organismes as voedsel eet; ook genoem 'n heterotroof; byvoorbeeld alle diere en fungi</p></li>
<li><p><strong>virus:</strong> 'n klein infektiewe agens wat gewoonlik siektes veroorsaak</p></li>
<li><p><strong>voedselketting:</strong> 'n reeks van organismes wat aanmekaar geskakel word deur pyle, wat die rigting aantoon waarin die energie in voedsel van een organisme na die volgende vloei</p></li>
<li><p><strong>voedselweb:</strong> 'n aantal voedselkettings wat ineengeskakel word om die organismes in 'n gebied se verskillende voedselbronne te illustreer</p></li>
</ul></div>
</div></div>