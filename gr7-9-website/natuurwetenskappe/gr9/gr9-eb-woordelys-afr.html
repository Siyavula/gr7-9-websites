---
layout: content-page-afr
title: Natuurwetenskappe Graad 9
---
<div class="container earthandbeyond"><div id="contents" class="col-md-12 main-content"><div class="section">
      <h1 class="title glossary" id="toc-id-0">Planeet Aarde en die Ruimte Woordelys</h1>        <ul data-class="ListBulleted" class="glossary"><li><p><strong>aardverwarming:</strong> 'n geleidelike toename in die temperatuur van die Aarde se atmosfeer</p></li>
<li><p><strong>afkoeling:</strong> verlaging in temperatuur</p></li>
<li><p><strong>afsetting:</strong> die proses waardeur sedimente, rotse en sand deur wind of water afgeset (neergel&#234;) word</p></li>
<li><p><strong>afstandswaarneming:</strong> insameling van inligting op 'n afstand sonder dat fisiese kontak gemaak word</p></li>
<li><p><strong>atmosfeer:</strong> die laag gasse wat die Aarde omring en in plek gehou word deur gravitasiekrag</p></li>
<li><p><strong>aurora:</strong> 'n natuurverskynsel waar gelaaide deeltjies van die Son wisselwerking met atmosferiese deeltjies het; dit word waargeneem as helder, gekleurde 'ligte' in die hemelruim, meestal oor die poolstreke</p></li>
<li><p><strong>biosfeer:</strong> die deel van die Aarde en sy atmosfeer waarin lewende organismes bestaan; die deel wat in staat is om lewe te onderhou</p></li>
<li><p><strong>blaasbalk:</strong> 'n toestel wat 'n stroom lug produseer wanneer dit toegeknyp word</p></li>
<li><p><strong>bogrond:</strong> die boonste oppervlak van die Aarde wat uit 'n laag plantegroei en grond bestaan</p></li>
<li><p><strong>bros:</strong> materiaal wat hard is, maar maklik kan breek of versplinter</p></li>
<li><p><strong>CFKs:</strong> chloorfluoorkoolstowwe is molekules wat chlooratome as gevolg van sonstraling in die stratosfeer vrystel</p></li>
<li><p><strong>deklaag:</strong> die laag rots en sand wat bo-op 'n mineraalafsetting voorkom</p></li>
<li><p><strong>digtheidskeiding:</strong> 'n skeidingsmetode waar die verskillende digthede van deeltjie gebruik word om hulle te skei</p></li>
<li><p><strong>eksosfeer:</strong> word as deel van die buitenste ruimte beskou; die heel boonste laag direk bokant die termosfeer waar die gasse dunner raak en die atmosfeer met die ruimte ineenvloei</p></li>
<li><p><strong>eksplorasie:</strong> die proses om uit te vind waar lonende mineraalreserwes voorkom</p></li>
<li><p><strong>ekstrusiegesteente:</strong> stollingsgesteente wat vorm wanneer magma oor die aardoppervlak stroom in die vorm van lawa</p></li>
<li><p><strong>elektromagneet:</strong> 'n sagte metaalkern wat in 'n tydelike magneet omskep word deur 'n elektriese stroom deur 'n spoel om die kern te stuur</p></li>
<li><p><strong>erosie:</strong> die afbreek en beweging van die aardoppervlak deur natuurlike agense soos wind en water</p></li>
<li><p><strong>erts:</strong> 'n soliede materiaal wat natuurlik voorkom en waaruit metaal of waardevolle minerale gehaal kan word</p></li>
<li><p><strong>evolusie:</strong> (van sterre) die veranderinge wat 'n ster ondergaan soos dit gebore word, leef en sterf</p></li>
<li><p><strong>flodder (slap modder):</strong> 'n waterige mengsel van vaste stowwe en vloeistowwe</p></li>
<li><p><strong>flottasie:</strong> 'n skeidingsmetode waardeur hidrofobiese deeltjies van hidrofiliese deeltjies geskei word deur lug deur die mengsel te blaas</p></li>
<li><p><strong>geochemiese metodes:</strong> eksplorasiemetodes waar kennis van geologie en die chemie van minerale gebruik word</p></li>
<li><p><strong>geofisiese metodes:</strong> eksplorasiemetodes waar kennis van geologie en die fisiese eienskappe van minerale gebruik word</p></li>
<li><p><strong>geosfeer:</strong> die kern, mantel en kors van die Aarde</p></li>
<li><p><strong>grootte-skeiding:</strong> 'n skeidingsmetode wat op die grootte van die deeltjies berus</p></li>
<li><p><strong>hidrosfeer:</strong> alle vorms van water wat op die Aarde voorkom</p></li>
<li><p><strong>hoofsekwensie-ster:</strong> 'n ster waarvan die waterstof in kern kernversmeltings- of kernfusiereaksies ondergaan om helium te vorm</p></li>
<li><p><strong>hoogoond:</strong> word gebruik in die ontginning van yster uit ystererts; 'n baie warm oond in die vorm van 'n toring waarin saamgedrukte lug van onder ingeblaas kan word</p></li>
<li><p><strong>hoogte:</strong> verwys hier na hoogte bo seevlak</p></li>
<li><p><strong>Internasionale Ruimtestasie:</strong> 'n multinasionale ruimtestasie wat gebruik word vir navorsingsdoeleindes; dit wentel 370 km bo die Aarde se oppervlak</p></li>
<li><p><strong>intrusiegesteente:</strong> stollingsgesteente wat diep onder die Aarde uit magma vorm</p></li>
<li><p><strong>ionosfeer:</strong> die gebied, hoofsaaklik in die termosfeer, waar ho&#235;-energielig (UV lig) kan veroorsaak dat atome, molekules of stowwe 'n ioon of ione vorm, gewoonlik deur die verwydering van een of meer elektrone</p></li>
<li><p><strong>kern:</strong> binneste laag van die Aarde</p></li>
<li><p><strong>kernversmelting (kernfusie):</strong> proses waardeur twee ligte atoomkerne kombineer om een swaarder kern te vorm met 'n totale massa effe minder as di&#233; van die totale beginmateriaal; die verskil in massa word as energie uitgestraal</p></li>
<li><p><strong>klimaatsverandering:</strong> 'n aansienlike en voortgesette verandering in weerpatrone; as daar 'n verandering in die w&#234;reld se weerpatrone is, lei dit tot 'n globale klimaatsverandering</p></li>
<li><p><strong>konstellasie:</strong> 'n groep sterre in 'n herkenbare patroon</p></li>
<li><p><strong>kontinentale kors:</strong> die dik deel van die Aarde se kors wat die kontinente vorm</p></li>
<li><p><strong>koolstofdioksied:</strong> 'n gas met die chemiese formule CO<sub>2</sub></p></li>
<li><p><strong>kors:</strong> die dun, soliede buitenste laag van die Aarde</p></li>
<li><p><strong>kweekhuiseffek:</strong> die vasvang van die Son se energie in die onderste deel van die atmosfeer weens die aanwesigheid van kweekhuisgasse</p></li>
<li><p><strong>kweekhuisgasse:</strong> gasse soos waterdamp, koolstofdioksied en metaan wat sonlig deurlaat maar ultravioletstraling weerkaats</p></li>
<li><p><strong>laagoond:</strong> 'n soort oond wat veral vroe&#235;r gebruik is om yster uit ystererts te suiwer</p></li>
<li><p><strong>litosfeer:</strong> die buitenste deel van die Aarde bestaande uit die kors en die boonste deel van mantel; dit sluit alle rotse, grond en minerale in wat op Aarde aangetref word</p></li>
<li><p><strong>magnetiese skeiding:</strong> 'n skeidingsmetode wat op die magnetiese eienskappe van die mengsel berus</p></li>
<li><p><strong>mantel:</strong> die middelste laag van die Aarde</p></li>
<li><p><strong>mesosfeer:</strong> die laag van die Aarde se atmosfeer bokant die stratosfeer; dit strek tot sowat 80 km bokant die aardoppervlak</p></li>
<li><p><strong>metaan:</strong> 'n gas met die chemiese formule CH<sub>4</sub></p></li>
<li><p><strong>metamorfiese gesteente:</strong> 'n soort rots wat deur die transformasie, of metamorfose, van ander soorte rotse gevorm word</p></li>
<li><p><strong>meteoor:</strong> 'n klein hoeveelheid massa wat die Aarde se atmosfeer vanuit die ruimte binnedring en lig uitstraal as gevolg van wrywing en hitte; dit lyk soos 'n ligstreep</p></li>
<li><p><strong>meteoriet:</strong> 'n meteoor wat met die Aarde gebots het</p></li>
<li><p><strong>mineraal:</strong> natuurlike verbinding wat deur geologiese prosesse vorm; die term 'mineraal' dui op die materiaal se chemiese samestelling sowel as op sy struktuur</p></li>
<li><p><strong>neutronster:</strong> 'n uiters digte ster bestaande uit neutrone; dit is omtrent die grootte van 'n klein dorpie in deursnee</p></li>
<li><p><strong>newel:</strong> 'n groot wolk gas en stof in die ruimte; ook nebula</p></li>
<li><p><strong>noorderlig:</strong> die aurora in die Noordelike Halfrond, ook die aurora borealis genoem</p></li>
<li><p><strong>oseaankors:</strong> die dunner deel van die Aardkors  onder die oseane</p></li>
<li><p><strong>osoon:</strong> 'n gasmolekule in die stratosfeer wat uit drie suurstofaftome(O<sub>3</sub>)bestaan</p></li>
<li><p><strong>PGM:</strong> platinumgroepmetale, wat insluit rutenium, rodium, palladium, osmium, iridium en platinum; is almal elemente op die periodieke tabel</p></li>
<li><p><strong>planet&#234;re newel:</strong> 'n wolk gas (die oorblyfsels van die oorspronklike ster se atmosfeer) wat 'n ou ster omring; hierdie naam is verwarrend aangesien dit in werklikheid niks met planete te doen het nie</p></li>
<li><p><strong>protoster:</strong> 'n inkrimpende massa gas wat 'n ster sal word sodra dit warm genoeg is vir kernversmelting om te begin</p></li>
<li><p><strong>rehabilitasie:</strong> waar 'n gebied word tot sekere spesifikasies herstel word; 'n gebied waarin mynbou plaasgevind het, word byvoorbeeld gerehabiliteer deur bome of gras aan te plant</p></li>
<li><p><strong>rooireus:</strong> 'n ou, helder, baie groot koue ster; hoofsekwensie-sterre evolueer om rooireuse te raak sodra die waterstof in hul kerne uitgeput is</p></li>
<li><p><strong>samestelling:</strong> waaruit 'n stof of mengsel bestaan</p></li>
<li><p><strong>sediment&#234;re gesteente (afsettingsgesteente): </strong> 'n soort rots wat deur die verharding van sediment gevorm word</p></li>
<li><p><strong>sediment:</strong> deeltjies, wat byvoorbeeld weens erosie of verwering ontstaan het, wat in lae saamgepak is</p></li>
<li><p><strong>sedimentasie:</strong> die neerlegging en verharding van sediment; ook sedimentering</p></li>
<li><p><strong>sementasie:</strong> die proses om sedimente te verhard deur chemiese verbindings by te voeg wat soos 'n gom optree; ook sementering</p></li>
<li><p><strong>siklus:</strong> 'n aaneenlopende proses waar die laaste stap weer in die eerste een oorgaan</p></li>
<li><p><strong>slak:</strong> die afvalproduk wat in 'n hoogoond agterbly nadat yster uit ystererts onttrek is</p></li>
<li><p><strong>smelting:</strong> die verandering van 'n vaste stof na 'n vloeistof as gevolg van verhitting</p></li>
<li><p><strong>stell&#234;r:</strong> van sterre, soos die stell&#234;re newel</p></li>
<li><p><strong>sterwind:</strong> 'n stroom neutrale of gelaaide gasdeeltjies wat deur 'n ster uitgewerp word (die sonwind verwys spesifiek na die sterwind van ons Son)</p></li>
<li><p><strong>stol:</strong> om 'n vaste stof te word</p></li>
<li><p><strong>stollingsgesteente:</strong> 'n soort rots wat uit magma of lawa gevorm word</p></li>
<li><p><strong>straling:</strong> die oordra van energie vanaf 'n bron sonder dat fisiese kontak of die beweging van deeltjies nodig is</p></li>
<li><p><strong>stratosfeer:</strong> die laag van die Aarde se atmosfeer bokant die troposfeer; dit strek tot sowat 50 km bokant die aardoppervlak</p></li>
<li><p><strong>suiderligte:</strong> die aurora in die Suidelike Halfrond; ook bekend as die aurora australis</p></li>
<li><p><strong>supernova:</strong> 'n ontploffing in 'n ster met 'n groot massa waartydens die buitenste lae van die ster in die atmosfeer uitgeskiet word</p></li>
<li><p><strong>swartdwerg:</strong> 'n witdwerg wat voldoende afgekoel en al sy energie opgebruik het sodat dit nie langer enige hitte of lig uitstraal nie; die ster is nou dood en sal so bly</p></li>
<li><p><strong>temperatuurgradi&#235;nt:</strong> die hoeveelheid wat die temperatuur verander soos wat hoogte bo seevlak toeneem</p></li>
<li><p><strong>termosfeer:</strong> die laag van die Aarde se atmosfeer bokant die mesosfeer; dit strek van sowat 480 tot 600 km bokant die aardoppervlak</p></li>
<li><p><strong>troposfeer:</strong> die onderste laag van die Aarde se atmosfeer; die strek vanaf seevlak tot sowat 9-17 km in die lug op</p></li>
<li><p><strong>uitgrawing:</strong> die proses waardeur ertsbevattende rots uit die omringende rots verwyder word</p></li>
<li><p><strong>uitpan:</strong> 'n skeidingsmetode gebaseer op die digtheidsgradi&#235;nt van die mengsel</p></li>
<li><p><strong>verdigting:</strong> 'n toename in die digtheid van iets; soms ook kompaksie</p></li>
<li><p><strong>verwering:</strong> die afslyting van rotse as gevolg van blootstelling aan wind, water en ys</p></li>
<li><p><strong>waterdamp:</strong> 'n gas met die chemiese formule H<sub>2</sub>O; water in sy gasvorm</p></li>
<li><p><strong>witdwerg:</strong> 'n klein, warm, baie digte ster wat so groot soos 'n planeet is</p></li>
</ul></div>
</div></div>
