---
layout: content-page-afr
title: Natuurwetenskappe Graad 9
---
<div class="container lifeandliving"><div id="contents" class="col-md-12 main-content"><div  class="section">
    <h1 class="title glossary" id="toc-id-0">Lewe en Lewende Dinge Woordelys</h1>
    <ul data-class="ListBulleted" class="glossary">
    <li><p><strong>absorpsie:</strong> voedselmolekules wat tot in die bloedstroom beweeg word</p></li>
<li><p><strong>alveoli / alveolusse:</strong> groepe klein lugsakkies in die longe wat die longe se inwendige oppervlak vir gaswisseling baie vergroot</p></li>
<li><p><strong>antibiotikum:</strong> 'n medisyne wat die groei van bakterie&#235; vertraag</p></li>
<li><p><strong>anus</strong> die opening aan die einde van die spysverteringskanaal waardeur onverteerde voedselreste uitgewerp word</p></li>
<li><p><strong>arterie&#235;:</strong> bloedvate wat bloed weg van die hart af vervoer</p></li>
<li><p><strong>asemhaling:</strong> om suurstofryke lug in die liggaam in te trek deur die mond/neus, tragea en brongi tot in die longe en koolstofdioksied-ryke lug weer uit te blaas vanaf die longe deur die brongi, tragea en mond/neus</p></li>
<li><p><strong>atriums / atria:</strong> die boonste linker- en regter-kamers van die hart</p></li>
<li><p><strong>baarmoeder:</strong> 'n ander term vir die uterus</p></li>
<li><p><strong>bevolkings-groeitempo:</strong> die groei van 'n bevolking oor tyd, deur die aantal individue (van 'n spesie) in 'n bevolking per tydseenheid te bestudeer</p></li>
<li><p><strong>bevrugting:</strong> die proses waartydens 'n sperm met 'n ovum versmelt om 'n nuwe individu te vorm</p></li>
<li><p><strong>beweging:</strong> die vermo&#235; om van een plek na 'n ander te gaan, of om van posisie te verander</p></li>
<li><p><strong>blaas:</strong> die membraanagtige, spieragtige, ballonagtige orgaan waarin urine voor uitskeiding versamel</p></li>
<li><p><strong>bloed:</strong> die rooi vloeistof in die bloedvate wat voedingstowwe en suurstof na die selle toe kan vervoer en afvalstowwe en koolstofdioksied vanaf die selle kan wegvoer</p></li>
<li><p><strong>bloeddruk:</strong> die drukking wat die bloed in die sirkulatoriese sisteem op die wande van die bloedvate uitoefen</p></li>
<li><p><strong>bloedvate:</strong> buisagtige strukture wat bloed na en van die weefsels en organe vervoer</p></li>
<li><p><strong>brein:</strong> die orgaan in die skedel wat uit sagte senuweeweefsel bestaan, wat aktwiteite, waarneming van prikkels, reaksies en intelligensie ko&#246;rdineer</p></li>
<li><p><strong>brongi / brongusse:</strong> die twee groot lugbuise wat uit die tragea vertak en na elke long toe gaan</p></li>
<li><p><strong>brongioli / brongiolusse:</strong> kleiner, vertakte lugbuisies wat in die longe gevind word</p></li>
<li><p><strong>bros:</strong> kan maklik breek of versplinter</p></li>
<li><p><strong>buiging:</strong> om krom te maak</p></li>
<li><p><strong>buise van Fallopius (ovidukte):</strong> 'n buisie wat die ovarium met die uterus verbind; die ryp ovum beweeg daardeur na die uterus toe</p></li>
<li><p><strong>chemiese vertering:</strong> groot voedselmolekules word deur chemiese stowwe (ensieme) afgebreek sodat dit kan oplos en deur bloed na die selle, waar dit benodig word, vervoer kan word</p></li>
<li><p><strong>chloroplast:</strong> 'n selorganel in plantselle wat chlorofil bevat, waarin fotosintese kan plaasvind</p></li>
<li><p><strong>degeneratief:</strong> die geleidelike agteruitgang van funksie</p></li>
<li><p><strong>dehidrasie:</strong> wanneer die liggaam te veel water verloor</p></li>
<li><p><strong>dekglasie:</strong> 'n klein, dun, glas vierkant wat oor die monster op die voorwerpglasie geplaas word om onder 'n mikroskoop te gebruik</p></li>
<li><p><strong>deoksigeneer:</strong> om suurstof te verwyder</p></li>
<li><p><strong>diafragma:</strong> die koepelvormige spierplaat wat die toraks van die abdomen skei; dit speel 'n belangrike rol in asemhaling</p></li>
<li><p><strong>dieet:</strong> die voedsel wat 'n persoon (of dier) normaalweg inneem</p></li>
<li><p><strong>differensiasie:</strong> die proses waartydens 'n sel van vorm verander sodat dit meer geskik vir 'n spesifieke funksie word</p></li>
<li><p><strong>diffundeer:</strong> die beweging van stowwe vanaf 'n gebied met 'n ho&#235;r konsentrasie van die betrokke stof na 'n gebied met 'n laer konsentrasie van daardie stof</p></li>
<li><p><strong>diffusie:</strong> die proses van beweging van stowwe vanaf 'n gebied met 'n ho&#235;r konsentrasie van die betrokke stof na 'n gebied met 'n laer konsentrasie van daardie stof</p></li>
<li><p><strong>DNS:</strong> deoksiribonukle&#239;ensuur; die molekule wat genetiese inligting stoor; dit bepaal watter prote&#239;ene vervaardig kan word en watter eienskappe 'n individu van sy ouers oorerf</p></li>
<li><p><strong>dunderm:</strong> die deel van die spysverteringskanaal tussen die maag en die kolon; die meeste van die vertering en absorpsie vind in die dunderm plaas</p></li>
<li><p><strong>eensellig:</strong> 'n organisme wat uit een sel bestaan</p></li>
<li><p><strong>egestie:</strong> die uitwerp van soliede, onverteerde voedselreste uit die spysverteringskanaal</p></li>
<li><p><strong>ejakulasie / ejakuleer:</strong> die vrystelling van semen met spermselle uit die penis</p></li>
<li><p><strong>ekskresie:</strong> die proses waartydens metaboliese afvalprodukte uit die liggaam verwyder word</p></li>
<li><p><strong>ekskreteer / uitskei:</strong> om metaboliese afvalprodukte uit die liggaam te verwyder</p></li>
<li><p><strong>embrio:</strong> die ontwikkelende nuwe individu in die vroe&#235; stadium van ontwikkeling, kort na bevrugting</p></li>
<li><p><strong>emulsie:</strong> 'n mengsel van twee vloeistowwe wat nie normaalweg met mekaar meng nie, byvoorbeeld olie en water</p></li>
<li><p><strong>ensieme:</strong> spesiale chemiese verbindings wat die snelheid van chemiese reaksies kan versnel; biologiese katalisators in organismes</p></li>
<li><p><strong>ereksie:</strong> die toestand van die penis wanneer dit styf word vir geslagsgemeenskap</p></li>
<li><p><strong>estrogeen:</strong> die vroulike geslagshormoon wat die ontwikkeling van sekond&#234;re geslagkenmerke en die rypwording van ova stimuleer</p></li>
<li><p><strong>eukarioot:</strong> 'n organismes waarvan die genetiese materiaal in 'n kern met 'n kernmembraan gele&#235; is</p></li>
<li><p><strong>farinks:</strong> die keelholte</p></li>
<li><p><strong>fesies:</strong> die onverteerde voedselreste wat vanaf die kolon deur die anus uitgewerp word; ontlasting</p></li>
<li><p><strong>flaksied:</strong> sag en pap</p></li>
<li><p><strong>fraktuur:</strong> 'n breuk of kraak</p></li>
<li><p><strong>gamete:</strong> 'n ander naam vir die geslagselle wat tydens bevrugting saamsmelt</p></li>
<li><p><strong>gastries:</strong> met betrekking tot die maag</p></li>
<li><p><strong>gaswisseling:</strong> die proses in die longe waardeur suurstof die bloedstroom binnegaan en koolstofdioksied die bloed verlaat; op sellul&#234;re vlak vind dit plaas wanneer suurstof die sel binnegaan vanaf die bloed en koolstofdioksied die sel verlaat tot in die bloed; dit vind plaas deur diffusie van die gasse</p></li>
<li><p><strong>gebalanseerde dieet:</strong> 'n eetwyse wat die korrekte hoeveelhede van al die voedselgroepe in die regte verhoudings bevat, sodat gesonde groei en liggaamlike aktiwiteite onderhou kan word</p></li>
<li><p><strong>geboorte:</strong> die proses waartydens 'n baba gebore word</p></li>
<li><p><strong>geboortebeperking:</strong> die beheer van die aantal kinders wat 'n paartjie wil h&#234; deur beplanning en die gebruik van voorbehoedmiddels of -tegnieke</p></li>
<li><p><strong>geelsug</strong> 'n siekte van die lewer wat die wit van die o&#235; en die vel geel kleur</p></li>
<li><p><strong>gelei:</strong> om 'n boodskap te versend of oor te dra</p></li>
<li><p><strong>gelei:</strong> om impulse van een neuron na die volgende te dra</p></li>
<li><p><strong>geslagsomgang:</strong> die proses waartydens die penis van die man in die vagina van die vrou geplaas word om spermselle oor te dra</p></li>
<li><p><strong>geslote bloedstelsel:</strong> die bloed verlaat nooit die bloedvate nie</p></li>
<li><p><strong>gespesialiseerd:</strong> in staat om 'n spesifieke funksie te verrig</p></li>
<li><p><strong>gestasie (swangerskap):</strong> die tydperk (9 maande) waartydens die fetus vanaf konsepsie tot geboorte in die uterus groei</p></li>
<li><p><strong>gewrig:</strong> die plek waar twee of meer beendere bymekaar kom; waar daar beweging tussen bene moontlik is</p></li>
<li><p><strong>glukose:</strong> 'n eenvoudige suikermolekuul wat tydens fotosintese vervaardig word; dit is die hoofbron van energie vir alle lewende organismes</p></li>
<li><p><strong>hart:</strong> die orgaan wat bloed deur die liggaam pomp</p></li>
<li><p><strong>hartkamer:</strong> een van die vier ruimtes in die soogdierhart</p></li>
<li><p><strong>hemoglobien:</strong> die rooi, ysterryke prote&#239;en wat vir die vervoer van suurstof (en deels vir die vervoer van koolstofdioksied) in die bloed verantwoordelik is</p></li>
<li><p><strong>hormone:</strong> chemiese boodskappers in die liggaam wat deur die bloedstroom vervoer word na weefsels en organe waar dit reaksies kan reguleer</p></li>
<li><p><strong>impuls:</strong> 'n elektriese boodskap wat langs 'n senuweebaan gestuur word</p></li>
<li><p><strong>inasem:</strong> om suurstofryke lug  deur die neus en luggange tot in die longe in te trek</p></li>
<li><p><strong>infeksie:</strong> wanneer 'n patogene bakterie of virus die liggaam binnedring en begin om in die weefsels en selle te vermeerder en daar siektes te veroorsaak</p></li>
<li><p><strong>ingestie:</strong> om voedsel in die mond in te neem sodat dit verteer kan word</p></li>
<li><p><strong>inplanting:</strong> die vashegting van die embrio in die uteruswand van die moeder</p></li>
<li><p><strong>integreer:</strong> om deel te maak van 'n geheel; om al die dele bymekaar te bring</p></li>
<li><p><strong>jodiumoplossing:</strong> 'n oranje-bruin oplossing van jodium in alkohol; dit kan as 'n ontsmettingsmiddel gebruik word; dit verkleur na donker blouswart in die teenwoordigheid van stysel</p></li>
<li><p><strong>kapill&#234;re:</strong> die kleinste vertakkings van bloedvate wat netwerke om selle vorm en arterie&#235; met venes verbind; diffusie tussen die bloed en die selle vind deur die dun kapill&#234;re wande plaas</p></li>
<li><p><strong>kern / nukleus:</strong> die struktuur in die sel wat omring is met 'n dubbele membraan, wat die sel se genetiese inligting bevat en wat die sel se groei en voortplanting beheer</p></li>
<li><p><strong>kernmembraan:</strong> 'n dubbele membraan met porie&#235; wat die inhoud van die kern van die sitoplasma skei</p></li>
<li><p><strong>kollageen:</strong> 'n sterk prote&#239;en in bindweefsel; dit kan nie rek nie</p></li>
<li><p><strong>konsepsie:</strong> die oomblik wanneer bevrugting plaasvind en die manlike gameet met die vroulike gameet versmelt om 'n nuwe individu te vorm</p></li>
<li><p><strong>kontrasepsie:</strong> enige metode om swangerskap te verhoed</p></li>
<li><p><strong>koolhidrate:</strong> voedingstowwe wat van plante afkomstig is, soos suikers en stysel, wat die prim&#234;re energiebron van diere se dieet vorm</p></li>
<li><p><strong>koolstofdioksied:</strong> 'n kleurlose, reuklose gas wat vrygestel word wanneer voedsel in selle tydens respirasie afgebreek word</p></li>
<li><p><strong>kraakbeen:</strong> 'n ferm, wit, elastiese bindweefsel wat in gewrigte, die uitwendige oor, larinks, neus en in ringe om die tragea gevind word</p></li>
<li><p><strong>ligament:</strong> 'n kort stewige band sterk, veselagtige bindweefsel wat bene of kraakbeen aanmekaar heg en bymekaar hou in 'n gewrig</p></li>
<li><p><strong>longe:</strong> die organe wat vir asemhaling en gaswisseling gebruik word</p></li>
<li><p><strong>maag:</strong> die wyer gedeelte van die spysverteringskanaal, net na die oesofagus, waarin voedsel vir 'n rukkie bly sodat die prote&#239;ene daarin verteer kan word</p></li>
<li><p><strong>medium:</strong> 'n oplossing waarin selle of organelle gesuspendeer is en waarin reaksies kan plaasvind</p></li>
<li><p><strong>meersellige organismes:</strong> organismes wat uit baie selle bestaan</p></li>
<li><p><strong>membraan:</strong> 'n dun elastiese lagie wat die sel of selorganelle omring</p></li>
<li><p><strong>menopouse:</strong> die veranderinge wat by ouer vroue (rondom 50 jaar oud) plaasvind, wanneer die liggaam nie meer ova rypmaak nie sodat sy nie meer kan voortplant nie</p></li>
<li><p><strong>menstruele siklus:</strong> 'n herhalende reeks van liggaamsveranderinge wat ongeveer elke 28 dae plaasvind; die uterusvoering verdik in voorbereiding op die moontlike inplanting van 'n bevrugte ovum en swangerskap; wanneer dit nie gebeur nie, word die uterusvoering afgewerp en uitgewerp as menstruele bloeding</p></li>
<li><p><strong>metabolies:</strong> met betrekking tot die chemiese prosesse en veranderinge wat in die selle van plante en diere plaasvind</p></li>
<li><p><strong>metaboliese afvalprodukte:</strong> enige skadelike stowwe wat tydens normale liggaamsprosesse gevorm word</p></li>
<li><p><strong>metaboliseer:</strong> enige chemiese proses waartydens stowwe in die liggaam opgebou of afgebreek word</p></li>
<li><p><strong>mikroskoop:</strong> 'n optiese instrument wat gebruik kan word om baie klein voorwerpe, wat nie met die blote oog gesien kan word nie, waar te neem</p></li>
<li><p><strong>mikroskopies:</strong> so klein dat dit slegs onder 'n mikroskoop waargeneem kan word</p></li>
<li><p><strong>mineraalsoute:</strong> chemiese stowwe wat nodig is vir normale groei en ontwikkeling, soos die soute van natrium, kalium, kalsium, yster en fosfor</p></li>
<li><p><strong>minerale:</strong> die elemente (soos yster, swawel en kalsium) wat vir organismes noodsaaklik is</p></li>
<li><p><strong>mitochondrion / mitochondria:</strong> die selorganelle waarin respirasie plaasvind; waar voedselmolekules en suurstof gekombineer word om energie, water en koolstofdioksied vry te stel</p></li>
<li><p><strong>monster:</strong> 'n klein deel van 'n groter organisme wat bestudeer moet word; dit kan ook beteken dat dit 'n voorwerp of organisme is wat uitgesoek en voorgehou word as deel van 'n versameling of reeks</p></li>
<li><p><strong>mukus:</strong> 'n slymerige stof wat deur die slymvliesmembrane (byvoorbeeld in die neus) en kliere afgeskei word vir smering en beskerming</p></li>
<li><p><strong>naelstring:</strong> die koord of buisagtige struktuur wat die abdomen van die fetus met die plasenta in die uteruswand verbind; voedingstowwe en suurstof word vanaf die moeder se bloed na die fetus daardeur vervoer, en afvalstowwe word verwyder</p></li>
<li><p><strong>nat preparaat:</strong> wanneer 'n monster in 'n druppel vloeistof op 'n voorwerpglasie geplaas word</p></li>
<li><p><strong>netwerk:</strong> 'n struktuur wat baie verskillende dele met mekaar verbind</p></li>
<li><p><strong>neuron:</strong> 'n gespesialiseerde senuweesel wat senuwee-impulse kan gelei</p></li>
<li><p><strong>nier:</strong> orgaan in die abdomen wat bloed filtreer en urine produseer</p></li>
<li><p><strong>nukleolus / kernliggaampie:</strong> 'n klein digte ronde struktuur in die kern van 'n sel</p></li>
<li><p><strong>oksigeneer:</strong> om van suurstof te voorsien</p></li>
<li><p><strong>ontneem:</strong> om dit wat nodig is weg te neem</p></li>
<li><p><strong>oorerflik:</strong> eienskappe wat van die ouer na die nakomelinge oorgedra kan word</p></li>
<li><p><strong>oorge&#235;rf:</strong> genetiese eienskappe wat vanaf die ouers na die nakomeling oorgedra is</p></li>
<li><p><strong>oplos:</strong> wanneer 'n vaste stof in sulke klein partikels opgebreek word dat dit heeltemal met 'n vloeistof kan meng (opgelos word)</p></li>
<li><p><strong>opties:</strong> met betrekking tot die oog of visie</p></li>
<li><p><strong>organel(le):</strong> gespesialiseerde strukture in die sitoplasma van die sel, wat spesifieke funksies vir die sel verrig</p></li>
<li><p><strong>organisme:</strong> 'n individuele dier, plant of eensellige entititeit wat al sewe die lewensfunksies kan verrig</p></li>
<li><p><strong>ouditief:</strong> met verwysing na die vermo&#235; van gehoor</p></li>
<li><p><strong>ovarium / eierstok:</strong> die orgaan wat die vroulike gameet (ovum) (eiersel) produseer, asook die hormone estrogeen en progesteroon</p></li>
<li><p><strong>ovulasie:</strong> die proses waartydens 'n volwasse ovum deur die ovarium vrygestel word</p></li>
<li><p><strong>ovum:</strong> die vroulike gameet wat deur die ovaria van die vrou gevorm word</p></li>
<li><p><strong>penis:</strong> een van die manlike geslagsorgane</p></li>
<li><p><strong>peristalse:</strong> golwende sametrekkings en verslappings van die wand van die spysverteringskanaal, wat die voedsel vorentoe druk</p></li>
<li><p><strong>polsslag:</strong> die ritmiese gebons van die arterie&#235; soos wat die hart die bloed daardeur pomp</p></li>
<li><p><strong>prokarioot:</strong> 'n soort organisme wat nie 'n ware kern besit nie; die genetiese materiaal kom verspreid deur die sitoplasma voor</p></li>
<li><p><strong>prote&#239;en:</strong> 'n groep biologiese molekules wat as boustene dien en chemiese reaksies kan beheer</p></li>
<li><p><strong>puberteit:</strong> die tydperk in die lewe van die mens wanneer die geslagorgane ryp word, met gepaardgaande liggaamsveranderinge, om die liggaam op voortplanting voor te berei</p></li>
<li><p><strong>raamwerk-struktuur:</strong> 'n struktuur wat gemaak word deur balke en kolomme te verbind</p></li>
<li><p><strong>respirasie:</strong> die chemiese proses in selle waartydens energie uit voedselmolekules vrygestel word deur suurstof te gebruik en koolstofdioksied en water as neweprodukte te vorm</p></li>
<li><p><strong>rooibloedselle:</strong> gespesialiseerde selle in die bloed wat hemoglobien bevat en waarin suurstof (en koolstofdioksied) vervoer kan word</p></li>
<li><p><strong>saamtrek:</strong> om korter of kleiner te word</p></li>
<li><p><strong>sametrekking:</strong> die korter word (fleks) van 'n spier; die term word ook gebruik om die kragtige bewegings van die uterus tydens geboorte te beskryf</p></li>
<li><p><strong>sel:</strong> die strukturele en funksionele eenheid waaruit alle lewende organismes bestaan; die kleinste lewende deel van plante en diere</p></li>
<li><p><strong>selektief deurlatend:</strong> 'n eienskap van membrane van selle wat dit in staat stel om te reguleer watter stowwe deur die membraan kan beweeg; dit beheer die beweging van stowwe in en uit selle</p></li>
<li><p><strong>self-aangedrewe:</strong> die vermo&#235; om self te beweeg</p></li>
<li><p><strong>sellul&#234;re respirasie / selrespirasie</strong>: 'n proses waartydens organiese stowwe (voedsel) met suurstof kombineer om energie vry te stel; koolstofdioksied en water vorm as neweprodukte; dit vind in die mitochondria van alle selle plaas</p></li>
<li><p><strong>sellulose:</strong> 'n spesiale soort koolhidraat wat uit baie glukosemolekules ontstaan wat styf saamgepak word, sodat dit nie in water kan oplos nie; dit verskaf stewigheid aan plantselle</p></li>
<li><p><strong>selmembraan:</strong> die selektief deurlatende membraan wat die sitoplasma van selle omring</p></li>
<li><p><strong>selwand:</strong> die sterk, gewoonlik effens buigsame, buitenste laag wat aan die buitekant van plantselle se selmembraan gevind word, wat die plantsel beskerm en ondersteun</p></li>
<li><p><strong>semen:</strong> die vloeistof wat deur die manlike geslagsorgane geproduseer word, waarin die spermselle en ander chemiese stowwe in 'n  vloeistofmedium gesuspendeer is</p></li>
<li><p><strong>senuwee:</strong> 'n wit bondel senuweevesels wat impulse tussen die senuwees in die brein en rugmurg en die res van die liggaam kan gelei</p></li>
<li><p><strong>serviks:</strong> die nek van die uterus</p></li>
<li><p><strong>sigoot:</strong> die resultaat wanneer twee gamete versmelt; 'n bevrugte ovum</p></li>
<li><p><strong>silia / siliums:</strong> klein, haaragtige uitgroeisels van gespesialiseerde selle in die slymvliesvoering van die neus en luggange; dit vang stofdeeltjies en kieme vas en vee dit na buite uit</p></li>
<li><p><strong>sintese:</strong> die proses waartydens organiese molekules in organismes vervaardig word</p></li>
<li><p><strong>sitoplasma:</strong> die jellie-agtige stof in plant- en dierselle wat omsluit word deur die selmembraan; die term sluit nie die kern in nie</p></li>
<li><p><strong>skeur / breek / oopbars:</strong> om oop te maak of oop te gaan</p></li>
<li><p><strong>skrotum:</strong> die uitwendige velsakkie wat die testes van manlike individue omsluit</p></li>
<li><p><strong>speeksel:</strong> die waterige afskeiding in die mond wat met die voedsel meng, dit natmaak en begin verteer</p></li>
<li><p><strong>sperm:</strong> die manlike gameet wat deur die testes geproduseer word</p></li>
<li><p><strong>spesie:</strong> die mees basiese biologiese klassifikasie van organismes; organismes wat met mekaar kan teel en vrugbare nakomelinge voortbring</p></li>
<li><p><strong>spiere:</strong> 'n weefseltipe in die liggaam wat kan saamtrek en verslap om beweging moontlik te maak</p></li>
<li><p><strong>spysverteringskanaal:</strong> die buis wat vanaf die mond tot by die anus strek, waarin voedsel verteer en geabsorbeer word en waardeur onverteerde reste uitgewerp word</p></li>
<li><p><strong>stamsel:</strong> 'n spesiale ongedifferensieerde sel wat in enige ander tipe sel kan ontwikkel</p></li>
<li><p><strong>stimulus / prikkel:</strong> enige verandering wat in of buite die liggaam plaasvind en waarop die liggaam moet reageer</p></li>
<li><p><strong>stysel:</strong> groot koolhidraatmolekule wat in plantselle gestoor word, wat bestaan uit baie glukosemolekules wat met mekaar verbind is</p></li>
<li><p><strong>suikers:</strong> 'n groep eenvoudige koolhidrate wat soet smaak; dit word tydens fotosintese in plante vervaardig</p></li>
<li><p><strong>surrogaatskap:</strong> wanneer 'n persoon of dier as 'n plaasvervanger vir 'n ander een optree; wanneer 'n vrou die baba van 'n ander vrou in haar uterus dra en dan geboorte skenk</p></li>
<li><p><strong>suurstof:</strong> 'n kleurlose, reuklose, reaktiewe gas wat vir respirasie in lewende organismes benodig word</p></li>
<li><p><strong>temperatuur:</strong> 'n aanduiding van die hitte wat in 'n voorwerp, stof of liggaam teenwoordig is; die graad van inwendige hitte van 'n liggaam</p></li>
<li><p><strong>tendons:</strong> sterk, nie-elastiese veselkoorde van kollageenweefsel wat spiere aan bene verbind</p></li>
<li><p><strong>testes:</strong> die manlike kliere wat spermselle en manlike hormone produseer</p></li>
<li><p><strong>testosteroon:</strong> die manlike geslagshormoon wat fisiese veranderinge tydens puberteit veroorsaak en die produksie van spermselle stimuleer</p></li>
<li><p><strong>toksies:</strong> giftig</p></li>
<li><p><strong>tragea:</strong> (lugpyp) die buis waardeur lug vanaf die mond, neus en keel na die brongusse en longe beweeg</p></li>
<li><p><strong>turgied:</strong> opgeswel, gespanne, bult uitwaarts</p></li>
<li><p><strong>uitasem:</strong> om lug wat baie koolstofdioksied bevat uit die longe te blaas</p></li>
<li><p><strong>ulkus:</strong> 'n oop seer in die spysverteringskanaal</p></li>
<li><p><strong>ureter:</strong> die buis wat die nier met die blaas verbind, waardeur urine vanaf die nier na die blaas vervoer word</p></li>
<li><p><strong>uretra:</strong> die dun buisie waardeur urine vanaf die blaas na buite vervoer word</p></li>
<li><p><strong>ureum:</strong> 'n metaboliese afvalproduk wat gevorm word wanneer prote&#239;ene in die lewer afgebreek word</p></li>
<li><p><strong>urineer:</strong> die ekskresie of uitskeiding van urine uit die liggaam</p></li>
<li><p><strong>uterus:</strong> die hol spieragtige orgaan in die vrou se buikarea waarin die bevrugte ovum inplant en ontwikkel (ook genoem die <em>baarmoeder</em>)</p></li>
<li><p><strong>vagina:</strong> 'n elastiese buis of kanaal wat die nek van die uterus (die serviks) met die uitwendige geslagopening verbind</p></li>
<li><p><strong>vakuool:</strong> 'n vloeistofgevulde sakkie in die sitoplasma van die meeste plantselle</p></li>
<li><p><strong>variasie:</strong> 'n verandering of effense verskil</p></li>
<li><p><strong>vas deferens (spermbuis):</strong> die buis wat die testes met die penis verbind</p></li>
<li><p><strong>venes:</strong> bloedvate wat bloed terug na die hart toe neem</p></li>
<li><p><strong>ventrikels:</strong>: die onderste linker- en regter-kamers van die hart</p></li>
<li><p><strong>verteer:</strong> om voedsel fisies en chemies in kleiner partikels op te breek sodat dit oplosbaar word om in die bloed geabsorbeer en vervoer te word</p></li>
<li><p><strong>vertering:</strong> die proses waartydens voedsel fisies en chemies in kleiner partikels opgebreek word sodat dit oplosbaar word om in die bloed geabsorbeer en vervoer te word</p></li>
<li><p><strong>vervoer:</strong> om van een deel van die liggaam na 'n ander deel te dra</p></li>
<li><p><strong>vesel:</strong> die selwande van plantselle; dit is onverteerbaar vir mense, maar is noodsaaklik vir die funksionering van die dermkanaal</p></li>
<li><p><strong>vette:</strong> 'n voedingstof wat baie energie bevat, nie goed met water meng nie en in olierige en vetterige kosse gevind word</p></li>
<li><p><strong>visie:</strong> die vermo&#235; om te kan sien</p></li>
<li><p><strong>vitamiene:</strong> organiese stowwe wat noodsaaklik vir normale groei en ontwikkeling in die liggaam is en natuurlik in plant- en diereprodukte gevind word</p></li>
<li><p><strong>voedingstowwe:</strong> komponente van voedsel wat die liggaam van energie en boumateriaal vir groei en herstel voorsien</p></li>
<li><p><strong>voorhuid:</strong> 'n velvou wat die kop van die penis bedek en beskerm</p></li>
<li><p><strong>voortplanting:</strong> enige proses waardeur organismes nakomelinge kan verwek</p></li>
<li><p><strong>voorwerpglasie:</strong> 'n klein langwerpige glasplaatjie waarop die monster geplaas word vir besigtiging onder 'n mikroskoop</p></li>
</ul></div>
</div></div>