---
layout: content-page-afr
title: Natuurwetenskappe Graad 9
---
<div class="container matterandmaterials"><div id="contents" class="col-md-12 main-content"><div  class="section">
    <h1 class="title glossary" id="toc-id-0">Materie and Materiale Woordelys</h1><ul data-class="ListBulleted" class="glossary">
<li><p><strong>aangeslaan:</strong> wanneer 'n metaaloppervlak vuil of gespikkeld word nadat dit met suurstof of ander stowwe in die lug gereageer het, s&#234; ons dit is aangeslaan</p></li>
<li><p><strong>aansteek:</strong> om iets aan die brand te steek</p></li>
<li><p><strong>agtervoegsel:</strong> 'n gedeelte wat aan die einde van die woord geveg word, bv., <em>-ied</em></p></li>
<li><p><strong>alternatief:</strong> verskillend</p></li>
<li><p><strong>apteker:</strong> 'n persoon wat aptekerswese (farmakologie) gestudeer het en hierdie kennis gebruik in die veld van gesondheidswetenskappe</p></li>
<li><p><strong>atoomgetal:</strong> is 'n unieke getal wat 'n gegewe element verteenwoordig, en dui sy posisie op die Periodieke Tabel aan; die aantal protone wat in die nukleus gevind word</p></li>
<li><p><strong>bindingskrag:</strong> 'n krag tussen atome in 'n verbinding wat hulle bymekaar hou</p></li>
<li><p><strong>blootgestel:</strong> wanneer 'n materiaal blootgestel is, is dit onbedek of ombeskermd (in hierdie geval teen suurstof, wat daarmee sal reageer)</p></li>
<li><p><strong>bots:</strong> om teen iets te stamp</p></li>
<li><p><strong>brandstof:</strong> 'n stof wat energie sal vrystel wanneer dit met 'n ander stof reageer; in hierdie konteks is die ander stof gewoonlik suurstof</p></li>
<li><p><strong>chemiese binding:</strong> 'n spesiale aantrekkingskrag wat atome in 'n molekule bymekaar hou</p></li>
<li><p><strong>chemiese formule:</strong> 'n kombinasie van elementsimbole wat die tipes en aantal atome in een molekuul van 'n gegewe verbinding wys; 'n unieke groep simbole (letters en getalle) wat 'n chemiese verbinding voorstel</p></li>
<li><p><strong>chemiese reaksie:</strong> 'n proses waarin atome in stowwe, wat reaktante genoem word, herrangskik word om nuwe stowwe, wat produkte genoem word, te vorm</p></li>
<li><p><strong>chemiese vergelyking:</strong> 'n vergelyking wat 'n chemiese reaksie beskryf, deur gebruik te maak van chemiese formules van die verbindings wat by die reaksie betrokke is</p></li>
<li><p><strong>chemikus:</strong> 'n persoon wat chemie bestudeer het en hierdie kennis gebruik om sy/haar werk te doen</p></li>
<li><p><strong>diatomies:</strong> 'n diatomiese molekule bestaan uit twee atome; H<sub>2</sub>, N<sub>2</sub>, O<sub>2</sub>, F<sub>2</sub>, Cl<sub>2</sub>, Br<sub>2</sub>, en I<sub>2</sub> is almal voorbeelde van diatomiese molekules</p></li>
<li><p><strong>digtheid:</strong> die massa van 'n stof per volume</p></li>
<li><p><strong>dioksied:</strong> 'n verbinding wat twee suurstofatome in sy chemiese formule bevat; voorbeelde is koolstofdioksied (CO<sub>2</sub>) en swaeldiosied (SO<sub>2</sub>)</p></li>
<li><p><strong>eenheid:</strong> In hierdie hoofstuk beteken eenheid 'n hoeveelheid wat gebruik word as 'n standaard vir meting, bv. eenhede vir tyd is sekonde, minuut, uur, dag, week, maand, jaar en dekade</p></li>
<li><p><strong>eienskap:</strong> 'n kwaliteit of kenmerk van 'n voorwerp of item; byvoorbeeld een van die eienskappe van sure is dat hulle korrosief is</p></li>
<li><p><strong>elektrone:</strong> die kleinste van die drie tipes sub-atomiese partikels; hulle is negatief gelaai en is buite die atoomnukleus gele&#235;</p></li>
<li><p><strong>element:</strong> 'n suiwer stof wat dwarsdeur slegs uit een tipe atoom bestaan</p></li>
<li><p><strong>fossielbrandstof:</strong> 'n brandstof wat gevorm is vanuit die prehistoriese oorblyfsels van plant- en dierlewe (fossiele); dit moet gewoonlik vanuit die Aarde gehaal word; voorbeelde sluit in olie, steenkool en natuurlike gas</p></li>
<li><p><strong>galvaniseer:</strong> om yster of staal te galvaniseer beteken om dit te bedek met 'n dun lagie sink; wanneer dit aan lug blootgestel word, reageer die sink met suurstof om sinkoksied te vorm, wat 'n sterk ondeurlaatbare beskermingslaag vorm</p></li>
<li><p><strong>gebalanseerd(e):</strong>'n gebalanseerde vergelykingsreaksie het dieselfde aantal atome van 'n spesifieke tipe aan beide kante van die reaksievergelyking</p></li>
<li><p><strong>gegalvaniseerde metaal:</strong> metaal wat met dun lae sink of sinkoksied bedek is</p></li>
<li><p><strong>genereer&#894; opwek:</strong> om iets te vervaardig; in hierdie geval verwys dit na 'n ander bron van energie wat na elektriese energie (elektriese krag of elektrisiteit) omgeskakel word</p></li>
<li><p><strong>groep:</strong> die vertikale kolomme in die Periodieke Tabel word <em>groepe</em> genoem</p></li>
<li><p><strong>halfmetaal:</strong> 'n element wat eienskappe van beide metale en nie-metale besit; die halfmetale kom in 'n smal diagonale strook voor wat die metale van die nie-metale in die Periodieke Tabel skei</p></li>
<li><p><strong>hernubaar:</strong> 'n hernubare energiebron kan nie opgebruik word nie, soos water, wind, of sonkrag</p></li>
<li><p><strong>identies:</strong> presies dieselfde in alle opsigte</p></li>
<li><p><strong>indikator:</strong> 'n stof wat van kleur verander in die teenwoordigheid van 'n ander stof, wat dus wys dat die ander stof teenwoordig is</p></li>
<li><p><strong>inert:</strong> onreaktief; hierdie stowwe reageer nie met ander stowwe nie en verander nie na ander verbindings nie</p></li>
<li><p><strong>IUPAC sisteem:</strong> 'n sisteem vir die benaming van verbindings op 'n manier wat uniek vir elke verbinding is</p></li>
<li><p><strong>IUPAC:</strong> International Union of Pure and Applied Chemistry (akroniem in Engels)</p></li>
<li><p><strong>kameraflits:</strong> 'n toestel (gewoonlik vas aan 'n kamera) wat 'n vinnige flits lig verskaf op die presiese oomblik wat die foto geneem word</p></li>
<li><p><strong>ko&#235;ffisi&#235;nt:</strong> 'n getal wat <em>voor</em> 'n chemiese formule in 'n reaksievergelyking geplaas word; dit wys die aantal molekules van daardie soort wat aan die reaksie deelneem, byvoorbeeld <strong>2</strong>Mg</p></li>
<li><p><strong>konvensie:</strong> die wyse waarop iets gewoonlik gedoen word</p></li>
<li><p><strong>korrosie:</strong> die geleidelike afbreek van materiale (gewoonlik metale) deur chemiese reaksie met stowwe in die omgewing</p></li>
<li><p><strong>korrosief:</strong> 'n korrosiewe stof is iets wat korrosie veroorsaak; stowwe wat korrosief is kan brandwonde op die vel veroorsaak en sekere oppervlaktes beskadig</p></li>
<li><p><strong>kragtigheid:</strong> krag</p></li>
<li><p><strong>kristalrooster:</strong> in sekere verbindings is die atome in 'n vaste patroon in 'n vaste verhouding gerangskik om 'n roosterstruktuur te vorm; 'n rooster lyk soos traliewerk</p></li>
<li><p><strong>laboratoriumsure</strong> sure wat algemeen in die laboratorium gevind word</p></li>
<li><p><strong>lakmoes:</strong> 'n bekende suur-basisindikator wat rooi word wanneer dit met 'n suur gemeng word, en blou wanneer dit met 'n basis gemeng word</p></li>
<li><p><strong>makroskopiese:</strong> die <em>makroskopiese</em> w&#234;reld sluit alle dinge in wat ons met ons vyf sintuie kan waarneem - dinge wat ons kan sien, hoor, ruik, raak en proe</p></li>
<li><p><strong>metaal:</strong> 'n element wat blink, pletbaar en smeebaar is; metale kom aan die linkerkant en nader aan die middel van die Periodieke Tabel voor</p></li>
<li><p><strong>metaalhidroksied:</strong> 'n verbinding met die algemene formule MOH of M(OH)<sub>2</sub> waar M 'n metaalatoom verteenwoordig, O 'n suurstofatoom verteenwoordig en H 'n waterstofatoom verteenwoordig</p></li>
<li><p><strong>metaalkarbonaat:</strong> 'n verbinding met die algemene formule MCO<sub>3</sub> of M<sub>2</sub>CO<sub>3</sub> waar M 'n metaalatoom verteenwoordig, C 'n koolstofatoom veteenwoordig, en O 'n suurstofatoom verteenwoordig</p></li>
<li><p><strong>metaaloksied:</strong> die produk van die reaksie tussen 'n metaal en suurstof;  'n verbinding met die algemene formule MO of M<sub>2</sub>O waar M 'n metaalatoom verteenwoordig, en O 'n suurstofatoom verteenwoordig</p></li>
<li><p><strong>molekule:</strong> twee of meer atome wat chemies met mekaar gebind het; die atome in 'n molekule kan van dieselfde soort wees (in welke geval dit 'n molekule van 'n element sal wees), of hulle kan van verskillende soorte wees (in welke geval dit 'n molekule van 'n verbinding sal wees)</p></li>
<li><p><strong>neutrale oplossing:</strong> 'n oplosing met pH = 7</p></li>
<li><p><strong>neutralisasiereaksie:</strong> 'n reaksie waarin die reaktante mekaar neutraliseer</p></li>
<li><p><strong>neutraliseer:</strong> om iets te neutraliseer beteken om sy krag weg te neem</p></li>
<li><p><strong>neutrone:</strong> 'n tipe sub-atomiese deeltjie soortgelyk aan protone in massa en grootte, maar neutraal (sonder lading); neutrone tesame met protone vorm die atoomnukleus</p></li>
<li><p><strong>nie-hernubare:</strong> nie-hernubare energiebronne verwys na bronne wat opgebruik kan word, soos fossielbrandstowwe (steenkool, olie, of natuurlike gas)</p></li>
<li><p><strong>nie-metaal:</strong> 'n element wat nie metaliese eienskappe het nie; nie-metale (met die uitsondering van waterstof) kom voor in die boonste regterkantste hoek van die Periodieke Tabel</p></li>
<li><p><strong>nie-metaaloksied:</strong> die produk van 'n reaksie tussen 'n nie-metaal en suurstof</p></li>
<li><p><strong>oksideer:</strong> wanneer 'n verbinding met suurstof reageer, s&#234; ons dit is geoksideer; in chemie beteken die woord oksideer baie meer as dit, maar in hierdie hoofstuk sal ons onsself beperk tot hierdie basiese definisie</p></li>
<li><p><strong>ompad:</strong> om 'n langer roete te volg, &#242;f om op pad iets of iemand  te besoek, &#242;f om iets te vermy</p></li>
<li><p><strong>penetreer:</strong> wanneer 'n vloeistof of 'n gas 'n materiaal penetreer, gaan dit in of deur daardie materiaal (gewoonlik as gevolg van klein gaatjies in die materiaal); iets wat nie deurdring kan word nie, word onpenetreerbaar genoem</p></li>
<li><p><strong>periode:</strong> die horisontale rye van die Periodieke Tabel word <em>periodes</em> genoem</p></li>
<li><p><strong>Periodieke Tabel:</strong> 'n tabel waarin die chemiese elemente in volgorde van toenemende atoomgetal gerangskik is</p></li>
<li><p><strong>pH:</strong> pH meet die suurheid of alkaliniteit van 'n oplossing as 'n getal tussen 0 en 14</p></li>
<li><p><strong>poreus:</strong> materiaal wat klein gaatjies het waardeur vloeistowwe of lug kan gaan</p></li>
<li><p><strong>prentvergelyking:</strong> 'n vergelyking wat 'n chemiese reaksie beskryf deur gebruik te maak van diagramme van die deeltjies  van die verbindings wat in die reaksie betrokke is</p></li>
<li><p><strong>preserveermiddel:</strong> 'n stof wat by produkte gevoeg word (gewoonlik kos of dranke) om hulle langer te laat hou; meeste preserveermiddels is giftig vir mikro&#246;rganismes, maar word in sulke klein hoeveelhede bygevoeg dat hulle nie 'n noemenswaardige gevaar vir mense inhou nie</p></li>
<li><p><strong>produk:</strong> 'n stof wat gedurende die reaksie vorm; dit sal teenwoordig wees nadat die reaksie plaasgevind het</p></li>
<li><p><strong>protone:</strong> sub-atomiese deeltjies wat positief gelaai is, en saam met die neutrone in die atoomnukleus voorkom</p></li>
<li><p><strong>reaktant:</strong> die beginstowwe wat verandering in 'n chemiese reaksie ondergaan</p></li>
<li><p><strong>reaktief:</strong> elemente en verbindings wat <em>reaktief</em> is sal geredelik met ander stowwe reageer</p></li>
<li><p><strong>roes:</strong> 'n rooierige- of geelbruin, dikwels vlokkerige, ysteroksiedlaag wat op yster of staal gevorm word deur oksidasie (wanneer dit met suurstof in die lug reageer)</p></li>
<li><p><strong>roesbestand:</strong> 'n roesbestande materiaal; een wat nie roes nie</p></li>
<li><p><strong>rooikool-indikator:</strong> 'n suur-basisindikator wat van die sap van rooikool gemaak is; rooikool-indikator is ook daartoe instaat om 'n reeks kleure aan te neem, afhangende van die pH van die oplossing waarmee dit gemeng is</p></li>
<li><p><strong>simboliese:</strong> die <em>simboliese</em> w&#234;reld sluit letters en getalle in wat ons gebruik om atome en molekules mee voor te stel</p></li>
<li><p><strong>simbool (of elementsimbool)</strong> 'n letter (of letters) wat 'n spesifieke element voorstel</p></li>
<li><p><strong>sistematiese naam:</strong> Die unieke naam  wat vir 'n gegewe verbinding gegenereer sal word binne die IUPAC sisteem vir die benaming van verbindings korrek toegepas word</p></li>
<li><p><strong>staal:</strong> 'n metaalallooi wat bestaan uit 'n mengsel van yster en ander elemente (meestal metaal); dit is baie sterk en word algemeen in die konstruksie-industrie gebruik (ook in geboue)</p></li>
<li><p><strong>submikroskopies:</strong> die submikroskopiese w&#234;reld sluit dinge in wat bestaan, maar wat ons nie kan sien nie; atome en molekules kan slegs visueel voorgestel in submikroskopiese diagramme</p></li>
<li><p><strong>suurheid: </strong> hierdie woord is verwant aan die woord 'suur'; 'n stof is baie suur as dit 'n ho&#235; graad van suurheid het</p></li>
<li><p><strong>suurre&#235;n:</strong> re&#235;nwater wat ongewoon suur is as gevolg van opgeloste nie-metaal oksiede wat in die atmosfeer beland het</p></li>
<li><p><strong>teenwoordigheid:</strong> die toestand van iets wat in 'n plek bestaan of teenwoordig is</p></li>
<li><p><strong>toksies; giftig:</strong> giftig, skadelik vir lewende organismes</p></li>
<li><p><strong>uitruilreaksie:</strong> 'n reaksie waarin die reaktante in fragmente opbreek wat dan om- of uitgeruil word</p></li>
<li><p><strong>uniek:</strong> die enigste een van 'n soort; anders as enige iets anders</p></li>
<li><p><strong>universele indikator:</strong> 'n suur-basisindikator wat 'n wye reeks kleure kan lewer afhangende van die pH van die oplossing waarmee dit gemeng word</p></li>
<li><p><strong>verbinding:</strong> 'n suiwer stof waarin die atome van twee of meer verskillende chemiese elemente in 'n vaste verhouding gebind is</p></li>
<li><p><strong>verbranding:</strong> 'n tipe chemiese reaksie waar 'n stof met suurstof reageer gedurende branding om 'n nuwe produk te vorm</p></li>
<li><p><strong>verchroomde metaal:</strong> metaal wat bedek is met 'n dun laag chroom</p></li>
<li><p><strong>versperring:</strong> 'n heining of ander hindernis wat dinge uitmekaar of afsonderlik hou</p></li>
<li><p><strong>voetskrif:</strong> 'n getal wat <em>binne</em> 'n chemiese formule geplaas word; dit wys die aantal atome van daardie tipe in een molekuul van daardie verbinding, byvoorbeeld O<sub>2</sub>, ook bekend as onderskrif</p></li>
<li><p><strong>voorvoegsel:</strong> 'n gedeelte wat aan die begin van 'n woord gevoeg word, gewoonlik om getal aan te dui, bv. <em>mono-, di-, of tri-</em></p></li>
<li><p><strong>woordvergelyking:</strong> 'n vergelyking wat 'n chemiese reaksie beskryf deur gebruik te maak van die name van die verbindings betrokke in die reaksie</p></li>
</ul><p/>

</div>
      </div></div>