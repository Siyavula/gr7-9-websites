<!DOCTYPE html>
<html>
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Natuurwetenskappe Graad 9</title>
        <meta name="viewport" content="width=device-width">
        <!-- Bootstrap -->
        <link href="/css/bootstrap.min.css" rel="stylesheet">
        <!--Sticky footer-->
        <link href="/css/sticky-footer-navbar.css" rel="stylesheet">
        <!--Custom CSS-->
        <link href="/css/custom.css" rel="stylesheet">
        <link href="/css/NSbookstyles.css" rel="stylesheet">
        <link href='http://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800|Open+Sans+Condensed:300,300italic,700' rel='stylesheet' type='text/css'>

        <!-- HTML5 Shim and Respond.js IE8 support of HTML5 elements and media queries -->
        <!-- WARNING: Respond.js doesn't work if you view the page via file:// -->
        <!--[if lt IE 9]>
            <script src="https://oss.maxcdn.com/libs/html5shiv/3.7.0/html5shiv.js"></script>
            <script src="https://oss.maxcdn.com/libs/respond.js/1.4.2/respond.min.js"></script>
        <![endif]-->
        <script type="text/javascript"
          src="http://cdn.mathjax.org/mathjax/latest/MathJax.js?config=TeX-AMS-MML_HTMLorMML">
        </script>
    </head>
    <body>

        <!-- Fixed navbar -->
    <div class="navbar navbar-default navbar-fixed-top" role="navigation">
      <div class="container">
        <div class="navbar-header">
          <button type="button" class="navbar-toggle" data-toggle="collapse" data-target=".navbar-collapse">
            <span class="sr-only">Wissel navigasie</span>
            <span class="icon-bar"></span>
            <span class="icon-bar"></span>
            <span class="icon-bar"></span>
          </button>
          <a class="navbar-brand" href="/index-afr.html">Gr 7-9 Werkboeke</a>
        </div>
        <div class="navbar-collapse collapse">
          <ul class="nav navbar-nav">
            <li class="active"><a href="/index-afr.html">Tuisblad</a></li>
                          <li class="dropdown">
              <a href="#" class="dropdown-toggle" data-toggle="dropdown">Wiskunde<b class="caret"></b></a>
              <ul class="dropdown-menu">
                <li><a href="/wiskunde/gr7/inhoudsopgawe-afr.html">Graad 7</a></li>
                <li><a href="/wiskunde/gr8/inhoudsopgawe-afr.html">Graad 8</a></li>
                <li><a href="/wiskunde/gr9/inhoudsopgawe-afr.html">Graad 9</a></li>
            </ul>

            </li>
            <li class="dropdown">
              <a href="#" class="dropdown-toggle" data-toggle="dropdown">Natuurwetenskappe<b class="caret"></b></a>
              <ul class="dropdown-menu">
                <li><a href="/natuurwetenskappe/gr7/inhoudsopgawe-afr.html">Graad 7</a></li>
                <li><a href="/natuurwetenskappe/gr8/inhoudsopgawe-afr.html">Graad 8</a></li>
                <li><a href="/natuurwetenskappe/gr9/inhoudsopgawe-afr.html">Graad 9</a></li>
            </ul>
            </li>

             <li class="dropdown">
              <a href="#" class="dropdown-toggle" data-toggle="dropdown">Tegnologie<b class="caret"></b></a>
              <ul class="dropdown-menu">
                <li><a href="/tegnologie/gr7/inhoudsopgawe-afr.html">Graad 7</a></li>
                <li><a href="/tegnologie/gr8/inhoudsopgawe-afr.html">Graad 8</a></li>
                <li><a href="/tegnologie/gr9/inhoudsopgawe-afr.html">Graad 9</a></li>
            </ul>
            </li>


            <li><a href="/aflaaibares-afr.html">Aflaaibares</a></li>
            <li><a href="/oorons-afr.html">Oor ons</a></li>
            <li><a href="/oorons-afr.html#contact">Kontak</a></li>
           
          </ul>
          
        </div><!--/.nav-collapse -->
      </div>
    </div>
    <div class="container">
        <div class="language-toggle">
            <button type="button" class="btn btn-default ">English</button>
            <button type="button" class="btn btn-primary active">Afrikaans</button>
        </div>
    </div>


    <div class="container">
        <ul class="pager">
          <li><a class="previous" href="#">&larr; Vorige afdeling</a></li>
          <li><a href="inhoudsopgawe-afr.html">Inhoudsopgawe</a></li>
          <li><a class="next" href="#">Volgende afdeling &rarr;</a></li>
        </ul>
    </div>
    <div class="container lifeandliving"><div id="contents" class="col-md-12 main-content"><span class="ch-nr-5"/>
        <div class="section"><h1 class="title" id="toc-id-0">Spysverteringstelsel</h1><div class="teachers-guide">
<p><strong>Hoofstuk-oorsig</strong></p>

<p>1.5 weke</p>

<p>Leerders het reeds met die spysverteringstelsel kennis gemaak in Hoofstuk 2. Hierdie hoofstuk fokus op 'n gesonde dieet en die verskillende komponente waaruit 'n gesonde dieet bestaan. Daar sal van leerders vereis word om voedseltoetse uit te voer om te ondersoek watter voedsels watter komponente, soos stysel en vette bevat. Die hoofstuk sal ook in meer detail kyk na die spysverteringskanaal en vertering om te sien hoe die voedsel wat ons eet verander word na 'n vorm wat in ons liggame geabsorbeer kan word. In Gr 6 KABV doen leerders 'n inleiding tot voeding en leer oor die basiese voedselgroepe.</p>

<p/>

<p>5.1 'n Gesonde dieet (3 ure)</p>

<p/>
<table><tr><td><p><strong>Take</strong></p></td><td><p><strong>Vaardighede </strong></p></td><td><p><strong>Aanbeveling </strong></p></td></tr><tr><td><p>Aktiwiteit: Vergelyk gesonde en ongesonde voedsels</p></td><td><p>Werk in pare, vergelyk, beskryf, kategoriseer</p></td><td><p>Voorgestel</p></td></tr><tr><td><p>Aktiwiteit: Vergelyk maaltye</p></td><td><p>Vergelyk, beskryf, verduidelik</p></td><td><p>Voorgestel</p></td></tr><tr><td><p>Ondersoek: Watter voedsels bevat stysel en vette en olies?</p></td><td><p>Ondersoek, neem waar, interpreteer, beskryf, skryf, verduidelik</p></td><td><p>KABV voorgestel</p></td></tr><tr><td><p>Aktiwiteit: Hoe affekteer jou dieet jou gesondheid op die kort en langtermyn?</p></td><td><p>Navorsing, interpreteer, voorspel, verduidelik</p></td><td><p>KABV voorgestel</p></td></tr></table><p/>

<p>5.2 Die spysverteringskanaal en vertering (1.5 ure)</p>

<p/>
<table><tr><td><p><strong>Take</strong></p></td><td><p><strong>Vaardighede </strong></p></td><td><p><strong>Aanbeveling </strong></p></td></tr><tr><td><p>Aktiwiteit: Die verskillende organe in die spysverteringstelsel</p></td><td><p>Identifikasie</p></td><td><p>Voorgestel</p></td></tr><tr><td><p>Aktiwiteit: 'n Vertering-simulasie</p></td><td><p>Groepwerk, neem waar, beskryf, interpreteer, vergelyk, skryf</p></td><td><p>Voorgestel</p></td></tr></table><p/>

<p/>
</div>
<p/>
<div class="note col-md-10" data-type="keyquestions"><ul data-class="ListBulleted"><li>Waarom moet ons 'n gesonde dieet volg? Waaruit bestaan 'n gesonde dieet?</li>
<li>Wat maak een soort voedsel gesond en 'n ander soort voedsel ongesond?</li>
<li>Is dit moontlik om dinge soos diarree of hardlywigheid te voorkom? Wat van ulkusse?</li>
<li>Waarom moet ons voedsel verteer word?</li>
<li>Hoe word voedsel in ons liggame verteer?</li>
<li>Waar gaan die onverteerde voedsel heen?</li>
</ul></div>
<p/>

<p>In hierdie hoofstuk gaan ons van naderby kyk na die voedsel wat ons eet om te sien waarom sekere voedsels beskou word as gesond en ander as ongesond. Ons sal dan ondersoek hoe die voedsel op ons borde by die selle uitkom en waarom ons spysverteringstelsel so goed aangepas is vir sy werk.</p>
<div class="section"><h2 class="title" id="toc-id-1">'n Gesonde dieet</h2><div class="note col-md-6" data-type="newwords"><ul data-class="ListBulleted"><li>gebalanseerde dieet</li>
<li>dehidrasie</li>
<li>dieet</li>
<li>ensieme</li>
<li>jodiumoplossing</li>
<li>voedingstowwe</li>
<li>stysel</li>
<li>suikers</li>
</ul></div>
<p/>

<p>As mense is ons liggame baie aktief. Ons liggame benodig 'n groot verskeidenheid van verskillende voedingstowwe en stowwe om al hierdie prosesse te kan uitvoer. Ons verkry hierdie voedingstowwe uit die voedsel wat ons eet. Die mens se liggaam benodig 'n gebalanseerde, gesonde dieet om aan te hou behoorlik funksioneer.</p>

<p/>
<div class="activity" data-type="Activity"><h1 class="title">Vergelyk gesonde en ongesonde voedsels</h1>
<p/>

<p><strong>INSTRUKSIES:</strong></p>
<ol data-class="ListEnumerated"><li>Werk saam met 'n maat. </li>
<li>Ons is soms bewus daarvan of 'n voedsel gesond of ongesond is. Lys ten minste 10 gesonde en 10 ongesonde voedsels in die volgende tabel.</li>
</ol><p/>
<table><tr><td><p><strong>Gesonde voedsel</strong></p></td><td><p><strong>Ongesonde voedsel</strong></p></td></tr><tr><td><p/>

                  
<p/>

                  
<p/>

                  
<p/>

                  
<p/>

                  
<p/>

                  
<p/>

                  
<p/>

                  
<p/>

                  
<p/>

                  
<p/>

                  
<p/></td><td><p/></td></tr></table><p/>

<p>Wanneer jy klaar is deel jou voedsellys met die klas en teken die klas se idees omtrent gesonde en ongesonde voedsels aan op 'n groot vel papier of op die bord. Vertoon hierdie in die klas.</p>

<p/>

<p>Bestudeer die lys van gesonde en ongesonde voedsel.</p>
<div class="exercises"><div class="problemset"><div class="entry"><div class="problem">
<p>Watter gedeelde eienskappe kan jy identifiseer in die voedsel wat die klas as gesond gelys het? </p><hr/><hr/></div><div class="solution">
<p/><p>Leerder-afhanklike antwoord</p>
</div></div><div class="entry"><div class="problem">
<p>Watter gedeelde eienskappe kan jy identifiseer in die voedsel wat deur die klas gelys is as ongesond? </p><hr/><hr/></div><div class="solution">
<p/><p>Leerder-afhanklike antwoord</p>
</div></div></div></div>

<p/>
</div>

<p/>
<div class="note col-md-6" data-type="visit">
<p>'n Simulasie oor eet en oefening<a data-class="ExternalLink" href="http://phet.colorado.edu/en/simulation/eating-and-exercise"> http://phet.colorado.edu/en/simulation/eating-and-exercise</a></p>
</div>
<p/>

<p>Kom ons kyk van naderby na waaruit 'n gesonde dieet bestaan.</p>
<div class="section"><h3 class="title" id="toc-id-2">Die sewe boublokke van 'n gesonde dieet</h3><div class="note col-md-6" data-type="newwords"><ul data-class="ListBulleted"><li>prote&#239;ene </li>
<li>koolhidrate</li>
<li>vette</li>
<li>vesel</li>
<li>glukose</li>
<li>vitamiene</li>
<li>minerale</li>
</ul></div>
<p/>

<p>Die voedsel wat ons eet kan in verskillende groepe ingedeel word:</p>
<ul data-class="ListBulleted"><li>prote&#239;ene </li>
<li>koolhidrate</li>
<li>vette en olies</li>
<li>vitamiene</li>
<li>minerale</li>
<li>vesel (nie-verteerbare koolhidrate)</li>
<li>water</li>
</ul><p/>

<p>'n Gesonde dieet bestaan uit voedsels uit al hierdie groepe.</p>
<div class="section"><h4 class="title">Prote&#239;ene </h4>
<p>Prote&#239;ene is ons liggame se boublokke. Hulle bou en herstel liggaamselle en weefsels. Voedsels wat ryk is in prote&#239;ene is: vis, vleis, pluimvee, eiers, kaas en ander voedsel van dierebronne. Daar is ook baie bronne van prote&#239;ene van plante afkomstig. Byvoorbeeld: produkte wat van sojabone gemaak is, ertjies en boontjies, neute en sade.</p>
<figure><img src="images/gr9ll05-gd-0001.jpg" width="300"/><figcaption class="caption">Vleis.</figcaption></figure><figure><img src="images/gr9ll05-gd-0002.jpg" width="300"/><figcaption class="caption">Eiers.</figcaption></figure><figure><img src="images/gr9ll05-gd-0003.jpg" width="300"/><figcaption class="caption">Amandel-neute. </figcaption></figure><figure><img src="images/gr9ll05-gd-0004.jpg" width="300"/><figcaption class="caption">Kaas.</figcaption></figure></div><div class="section"><h4 class="title">Koolhidrate</h4>
<p>Koolhidrate is die hoofbron van energie vir ons liggame. Stysel word afgebreek in die spysverteringstelsel om glukose te vorm (wat 'n suiker is). Voorbeelde van voedsels wat koolhidrate bevat is: volgraanbrood, aartappels, pasta, rys, vrugte, groente, mielies en peulgroente.</p>

<p/>

<p>Ongelukkig eet baie mense te veel koolhidrate, veral geprosesseerde koolhidrate soos lekkers en beskuitjies, skyfies, gebak, koeldranke en versoete vrugtesappe.</p>

<p/>
<div class="note col-md-6" data-type="didyouknow">
<p>Vrugtesap is dikwels nie die gesondste keuse om te drink nie, omdat sommige vrugtesappe dieselfde hoeveelheid suiker bevat as die gemiddelde gaskoeldrank. Die beste keuse is water!</p>
</div>
<p/>
<figure><img src="images/gr9ll05-gd-0005.jpg" width="300"/><figcaption class="caption">Volgraanbrood. </figcaption></figure><figure><img src="images/gr9ll05-gd-0006.jpg" width="300"/><figcaption class="caption">Aartappels. </figcaption></figure><figure><img src="images/gr9ll05-gd-0007.jpg" width="300"/><figcaption class="caption">Rys.</figcaption></figure><figure><img src="images/gr9ll05-gd-0008.jpg" width="300"/><figcaption class="caption">Mielies bevat baie koolhidrate. </figcaption></figure></div><div class="section"><h4 class="title">Vette en olies</h4>
<p>Vette en olies is belangrik vir baie liggaamsprosesse:</p>
<ul data-class="ListBulleted"><li>Vet beskerm en isoleer jou organe</li>
<li>Hulle help om gesonde hare en naels te handhaaf. </li>
<li>Somige vitamiene kan slegs geabsorbeer en vervoer word indien hulle verbind is aan vetmolekules.</li>
<li>Vette en olies voorsien ook die liggaam van energie.</li>
</ul><p/>

<p>Maar sommige vette is beter as ander en om te veel van enige soort te h&#234; is nie 'n goeie idee nie.</p>

<p/>
<figure><img src="images/gr9ll05-gd-0009.jpg" width="300"/><figcaption class="caption">Olyfolie en canola-olie is beide gesonde olies. </figcaption></figure><figure><img src="images/gr9ll05-gd-0010.jpg" width="300"/><figcaption class="caption">Sardientjies bevat baie gesonde vette.</figcaption></figure><p/></div><div class="section"><h4 class="title">Vitamiene</h4><figure><img src="images/gr9ll05-gd-0011.jpg" width="300"/><figcaption class="caption">Ons bronne van vitamiene is vrugte...</figcaption></figure><figure><img src="images/gr9ll05-gd-0012.jpg" width="300"/><figcaption class="caption">...en groente</figcaption></figure><p/>

<p>Vitamiene help met die verskillende chemiese reaksies in ons liggame:</p>
<ul data-class="ListBulleted"><li><strong>vitamien A</strong> help om ons immuunstelsel te versterk en bevorder nagvisie </li>
<li><strong>B vitamiene</strong> help ons om energie vanuit voedsel te prosesseer </li>
<li><strong>vitamien C</strong> help om jou vel en tandvleis gesond te hou en versterk die immuunstelsel </li>
<li><strong>vitamien D</strong> help om sterk bene en tande te bou</li>
</ul><p/>

<p>Ons hoofbronne van vitamiene is vrugte en groente. Die volgende diagram som sommige bronne van verskeie vitamiene op. Jy moet al hierdie vitamiene en hul bronne ken.</p>

<p/>
<div class="note col-md-6" data-type="takenote">
<p>Baie mense neem groot hoeveelhede aanvullings in om te verseker dat hulle genoeg vitamiene en minerale kry. Maar dit is redelik verkwistend omdat die liggaam enige oortollige vitamiene en minerale ekskreteer en slegs 'n paar vitamiene berg, soos Vitamien A, D, E en K.</p>
</div>
<p/>
<figure><img src="images/gr9ll05-gd-0013.png" width="300"/><figcaption class="caption">Voedselbronne van verskillende vitamiene.</figcaption></figure></div><div class="section"><h4 class="title">Minerale</h4>
<p>Ons liggame kan nie minerale produseer nie en daarom moet ons dit in ons di&#235;te insluit. Party van die minerale wat ons moet insluit in ons di&#235;te is:</p>
<ul data-class="ListBulleted"><li><strong>kalsium</strong> wat noodsaaklik is vir sterk bene en tande.</li>
<li><strong>yster</strong> wat nodig is vir gesonde bloed. </li>
<li><strong>magnesium </strong> wat gebruik word om sterk bene, tande en spiere te bou.</li>
<li><strong>natrium</strong> wat ook nodig is vir spier en senuweefunksie en, meer belangrik, help om die hoeveelheid water in die bloed te reguleer.</li>
</ul><p/>

<p>Daar is 'n verskeidenheid bronne van minerale. Byvoorbeeld, ho&#235; vlakke van kalsium word gevind in suiwelprodukte, vleis is 'n goeie bron van yster, en magnesium word in baie voedsels gevind soos piesangs, neute, groen blaargroente en melk. Die mees algemene bron van natrium is natriumchloried, wat tafelsout is.</p></div><div class="section"><h4 class="title">Vesel</h4>
<p>Vesel wat in die skille van vrugte en groente gevind word, en in volgraan graanprodukte, kan nie verteer word nie. Dit beweeg dus deur die spysverteringskanaal. Ons het vesel nodig in ons dieet omdat dit ons help om gereeld opelyf te h&#234; en hardlywigheid voorkom.</p>

<p/>
<figure><img src="images/gr9ll05-gd-0014.jpg" width="300"/><figcaption class="caption">Boontjies is 'n goeie bron van vesel.</figcaption></figure><figure><img src="images/gr9ll05-gd-0015.jpg" width="300" alt="http://www.flickr.com/photos/trekkyandy/3316748814/"/><figcaption class="caption">Ho&#235; vesel ontbytgraan.<a href="http://www.flickr.com/photos/trekkyandy/3316748814/"> http://www.flickr.com/photos/trekkyandy/3316748814/ </a></figcaption></figure></div><div class="section"><h4 class="title">Water</h4>
<p>Ons liggame bestaan uit meer as 50 persent water. Water is noodsaaklik om ons bloed te help om voedingstowwe en afval in die liggaam te vervoer en om te help met chemiese reaksies wat plaasvind in ons selle. Water vorm die grootste deel van ons sweet, speeksel en trane.</p>
<figure><img src="images/gr9ll05-gd-0016.jpg" width="300"/><figcaption class="caption">Jy moet elke dag water drink.</figcaption></figure><p/>
<div class="note col-md-6" data-type="visit">
<p>Vind meer uit en kry 'n spesiale dieetplan wat net vir jou uitgewerk word<a data-class="ExternalLink" href="http://www.choosemyplate.gov/ "> http://www.choosemyplate.gov/ </a></p>
</div><div class="activity" data-type="Activity"><h1 class="title">Vergelyking van maaltye</h1><div class="teachers-guide">
<p>Hierdie is 'n <strong><u>opsionele</u></strong> aktiwiteit, en kan ook gedoen word as 'n klasbespreking as u nie daarvoor tyd het nie.</p>
</div>
<p><strong>INSTRUKSIES:</strong></p>
<ol data-class="ListEnumerated"><li>Hieronder is foto's van verskillende maaltye vir ontbyt, middagete en aandete. </li>
<li>Een van die maaltye is gesonder as die ander.</li>
<li>Kies watter een is die gesonder opsie en verduidelik waarom.</li>
</ol><div class="exercises"><div class="problemset"><div class="entry"><div class="problem">
<p><strong>Ontbyt:</strong></p>

            <table class="too-large"><tr><td><p>Opsie 1: "Fruit loops"</p></td><td><p>Opsie 2: Vrugteslaai</p></td></tr><tr><td><figure id="gd-idm590304"><img src="images/gr9ll05-gd-0017.jpg" width="300"/></figure></td><td><figure id="gd-idp12193648"><img src="images/gr9ll05-gd-0018.jpg" width="300"/></figure></td></tr></table><p/><hr/><hr/><hr/></div><div class="solution">
<p/><p>Die vrugteslaai is gesonder omdat dit 'n verskeidenheid vars vrugte bevat met voldoende vesel en dis propvol gesonde vitamiene. Vrugteslaai sal deels voldoen aan jou daaglikse porsie vir vrugte en groente vir die dag. Die "fruit loops" is minder gesond omdat dit baie suikers en kunsmatige kleurstowwe en geurmiddels bevat. Dit het ook beperkte voedingswaarde in terme van vitamiene en minerale.</p>
</div></div><div class="entry"><div class="problem">
<p><strong>Middagete:</strong></p>

           <table class="too-large"><tr><td><p>Opsie 1: Hamburger</p></td><td><p>Opsie 2: Omelet met slaai</p></td></tr><tr><td><figure id="gd-idp4350240"><img src="images/gr9ll05-gd-0019.jpg" width="300"/></figure></td><td><figure id="gd-idp5986832"><img src="images/gr9ll05-gd-0020.jpg" width="300"/></figure></td></tr></table><p/><hr/><hr/><hr/></div><div class="solution">
<p/><p>Die omelet is die gesonder opsie. Soos met die eierslaai bevat hierdie maaltyd vars slaai en die eiers is 'n bron van prote&#239;ene. Die omelet het moontlik vleis of sampioene en kaas wat ook bydra tot die voedingswaarde. Die hamburger is ongesond want al bevat dit vleis, stysel en kaas, is die manier waarop dit waarskynlik voorberei is ongesond omdat die vleis in olie gebraai is. Daar is ook geen vars vrugte of groente nie.</p>
</div></div><div class="entry"><div class="problem">
	      
<p><strong>Aandete:</strong></p>

            <table class="too-large"><tr><td><p>Opsie 1: Hoenderstukke</p></td><td><p>Opsie 2: Beesvleis, ertjies en rys</p></td></tr><tr><td><figure id="gd-idp15185184"><img src="images/gr9ll05-gd-0021.jpg" width="300"/></figure></td><td><figure id="gd-idp9618160"><img src="images/gr9ll05-gd-0022.jpg" width="300"/></figure></td></tr></table><p/><hr/><hr/><hr/></div><div class="solution">
<p/><p>Die beesvleis, ertjies en rys is die gesonder opsie vir aandete omdat die maaltyd stysel (rys) bevat, vleis vir prote&#239;ene (beesvleis), sowel as groente (ertjies). Die ander maaltyd is minder gesond omdat dit slegs een voedselgroep bevat, naamlik prote&#239;ene vanuit die hoenderstukkies.</p>
</div></div></div></div>

<p/>
</div>

<p/>

<p>Verskillende kulture en gelowe volg verskillende di&#235;te. Sommige kulture sal slegs sekere soorte voedsel eet en ander kombinasies vermy. Sommige gelowe kan hul volgelinge beperk tot slegs sekere voedsels, terwyl ander geen dieet-voorskrifte het nie. In Suid Afrika het ons 'n baie diverse bevolking met mense van verskillende kulture, agtergronde en gelowe. Dit maak ons land sowaar 'n unieke, diverse en interessante plek om in te woon!</p></div></div><div class="section"><h3 class="title" id="toc-id-3">Om voedsel te toets</h3><div class="note col-md-6" data-type="newwords"><ul data-class="ListBulleted"><li>emulsie</li>
</ul></div>
<p/>

<p>Daar is verskeie chemiese toetse wat gebruik word om maklik die soort voedselmolekules te identifiseer wat in verskillende voedsels voorkom.</p>

<p/>

<p>Een so 'n toets is die <strong>styseltoets</strong>. Ons kan ook toets vir die voorkoms van vette en olies deur die <strong>emulsietoets</strong> te gebruik.</p>

<p/>
<div class="note col-md-6" data-type="takenote">
<p>Jy kan miskien onthou dat jy in vorige grade die styseltoets op plante gedoen het om te sien watter blare stysel berg vanaf die glukose wat tydens fotosintese geproduseer is.</p>
</div>
<p/>
<div class="activity" data-type="Investigation"><h1 class="title">Watter voedsels bevat stysel en vette en olies?</h1>
<p>In hierdie ondersoek sal leerders van agtergrondinligting en basiese instruksies voorsien word. Hulle sal self die ondersoek moet ontwerp en dan hul bevindings in 'n ondersoekverslag aanteken.</p>

<p>Voor die les begin moet 'n werktafel opgestel word met die materiale en apparaat wat die leerders sal nodig h&#234; om die voedsel-toetse te kan doen.</p>

<p><strong>Die materiale wat benodig word (per leerder of groep) is:</strong></p>
<ul data-class="ListBulleted"><li>verskeie voedselitems om vir stysel te toets : byvoorbeeld, stukkies brood, appel, tamatie, gekookte eier, kaas, komkommer, aartappel, joghurt, ham (party stowwe moet stysel bevat en ander nie)</li>
<li>verskeie voedselitems om vir vette en olies te toets: byvoorbeeld, die voedselitems hierbo kan gebruik word, en daarmee saam kan u ook grondboontjiebotter en botter verskaf</li>
<li>petribakkie per groep of leerder vir die styseltoets</li>
<li>'n bottel verdunde jodiumoplossing en 'n drupper</li>
<li>verskeie proefbuise vir die vet-emulsietoets</li>
<li>water</li>
<li>glasstafie (of enige ander gepaste ronde, harde item) om die voedselitems vir die vet-emulsietoets fyn te breek</li>
<li>'n bottel etanol </li>
<li>knyptang</li>
</ul><p/>

<p><strong>INSTRUKSIES:</strong></p>
<ol data-class="ListEnumerated"><li>Jy sal 'n ondersoek moet uitvoer om te toets of die voedselstowwe waarvan jy voorsien is stysel of vette en olies, of beide, bevat. </li>
<li>'n Opsomming van elke toets word hieronder gegee. Jy sal jou eie ondersoek moet ontwerp en uitvoer. </li>
<li>Voordat jy begin, dink aan hoe jy jou resultate sal aanteken en skryf jou voorgestelde metode neer.</li>
</ol><p/>

<p><strong>Stysel - jodiumtoets:</strong></p>

<p>Jodiumoplossing is 'n oranje-bruin kleur. Wanneer jodiumoplossing by 'n stof gevoeg word wat stysel daarin het, reageer die jodiumoplossing met die stysel om 'n blou-swart kleur te produseer. Die blou-swart kleur dui die teenwoordigheid van stysel aan.</p>
<div class="teachers-guide">
<p>Leerders sal die drupper moet gebruik om 'n paar druppels van die verdunde jodiumoplossing by die voedselstof te voeg wat in die petribakkie getoets gaan word. Laat hulle oefen op 'n klein stukkie wit papier, sodat hulle die kleurverandering kan sien voordat hulle dit op die voedsel probeer. Stysel hou die vesels in papier aanmekaar.</p>
</div>
<p/>

<p><strong>Vet - emulsietoets:</strong></p>

<p>Om die toets uit te voer, maak 'n stuk van die voedsel (of vloeistof) in 'n klein hoeveelheid etanol fyn. Gooi van die mengsel op die papier. Sodra die etanol na 'n rukkie verdamp het, sal oliekolle op die papier die teenwoordigheid van vette of olies in die voedsel aandui.</p>

<p/>
<div class="note col-md-6" data-type="takenote">
<p>As jy allergies is vir jodium neem eerder hierdie eksperiment waar en moet nie deelneem nie.</p>
</div>
<p/>

<p><strong>DOEL:</strong></p>
<div class="exercises"><div class="problemset"><div class="entry"><div class="problem">
<p>Wat is die doel van jou ondersoek? </p><hr/><hr/></div><div class="solution">
<p/><p>Om uit te vind of stysel of vette en olies of beide teenwoordig is in sekere voedsels.</p>
</div></div></div></div>

<p/>

<p><strong>HIPOTESE:</strong></p>
<div class="exercises"><div class="problemset"><div class="entry"><div class="problem">
<p>Wat is jou hipotese vir hierdie ondersoek? </p><hr/><hr/><hr/></div><div class="solution">
<p/><p>Leerder-afhanklike antwoord</p>
</div></div></div></div>
<div class="teachers-guide">
<p>Dit sal verskil afhangende van die voedselstof wat u aan die leerders verskaf. 'n Voorbeeld van 'n hipotese vir hierdie ondersoek is: "Die jodiumoplossing sal blou-swart verkleur wanneer dit gevoeg word by aartappel, brood en appel, wat aandui dat hierdie voedsels stysel bevat. Die emulsie van die kaas, joghurt, botter en grondboontjiebotter in etanol sal melkwit kleur en 'n vetkol op papier laat, wat die teenwoordigheid van vette aandui."</p>
</div>
<p/>

<p><strong>MATERIALE EN APPARAAT:</strong></p>
<div class="exercises"><div class="problemset"><div class="entry"><div class="problem">
<p>Lys die materiale en apparaat wat jy in hierdie ondersoek gebruik het. </p><hr/><hr/><hr/><hr/><hr/><hr/><hr/><hr/><hr/><hr/></div><div class="solution">
<p/><p>Leerder-afhanklike antwoord</p>
</div></div></div></div>
<div class="teachers-guide">
<p>'n Voorbeeld wat leerders kan verskaf:</p>
<ul data-class="ListBulleted"><li>monsters (klein) van die volgende voedsels - leerders identifiseer watter voedsels hulle toets vir stysel en vette. </li>
<li>verdunde jodiumoplossing met drupper</li>
<li>petribakkie</li>
<li>knyptang</li>
<li>proefbuise</li>
<li>papier</li>
<li>etanol</li>
</ul><p/>
</div>
<p><strong>METODE:</strong></p>
<div class="exercises"><div class="problemset"><div class="entry"><div class="problem">
<p>Skryf die metode neer wat jy in hierdie ondersoek gevolg het. </p><hr/><hr/><hr/><hr/><hr/><hr/><hr/><hr/><hr/><hr/><hr/><hr/></div><div class="solution">
<p/><p>Leerder-afhanklike antwoord</p>
</div></div></div></div>
<div class="teachers-guide">
<p>Leerders moet die metode neerskryf as 'n lys genommerde stappe. Leerders moet aandui dat hulle die voedselitems bymekaar gemaak het en hulle in verskillende petribakkies (bakkies as hierdie nie beskikbaar was nie) geplaas het. Hulle het daarna om die beurt verdunde jodiumoplossing op elkeen van die monsters gedrup en hulle resultate waargeneem en aangeteken. Hulle moet dan aandui hoe hulle die vet-emulsietoets gedoen het, deur klein stukkies voedsel in 'n proefbuis te plaas, etanol by te voeg en die voedsel fyn te druk en te roer met die staaf of 'n ander geronde, harde voorwerp. Hulle moet dan die mengsel op papier gooi en die etanol toelaat om te verdamp en dan die resultate neerskryf.</p>
</div>
<p/>

<p><strong>RESULTATE EN WAARNEMINGS:</strong></p>
<div class="exercises"><div class="problemset"><div class="entry"><div class="problem">
<p>Gebruik die volgende spasie om jou resultate en waarnemings vir hierdie ondersoek aan te teken. <br/><br/><br/><br/><br/><br/><br/><br/><br/><br/></p>
</div><div class="solution">
<p/><p>Leerder-afhanklike antwoord</p>
</div></div></div></div>
<div class="teachers-guide">
<p>Leerders kan 'n tabel teken om hulle resultate en waarnemings aan te teken, of net die voedsels lys wat positief of negatief getoets het vir elke stof. 'n Voorbeeld van die uitleg vir 'n leerder se tabel kan wees:</p>

<p/>

<p>Tabel om die teenwoordigheid van stysel of vette en olies in verskeie voedselstowwe aan te dui</p>

<p/>
<table><tr><td><p><strong>Voedselstof</strong></p></td><td><p><strong>Resultaat van jodiumtoets</strong></p></td><td><p><strong>Bevat stysel?</strong></p></td><td><p><strong>Resultaat van emulsietoets</strong></p></td><td><p><strong>Bevat vette?</strong></p></td></tr><tr><td><p>Brood</p></td><td><p>Blou-swart gekleur</p></td><td><p>Ja</p></td><td><p>Nee donker, wit kleur</p></td><td><p>Nee</p></td></tr><tr><td><p>Appel</p></td><td><p>Dele van die appel het blou-swart gekleur</p></td><td><p>Ja</p></td><td><p>Nee donker, wit kleur</p></td><td><p>Nee</p></td></tr><tr><td><p>Kaas</p></td><td><p>Het oranje-bruin gebly/nie blou-swart gekleur nie</p></td><td><p>Nee</p></td><td><p>Emulsie het donker, wit kleur gekleur</p></td><td><p>Ja</p></td></tr><tr><td><p>ens</p></td><td><p/></td><td><p/></td><td><p/></td><td><p/></td></tr></table><p/>
</div>
<p/>

<p><strong>BESPREKING:</strong></p>
<div class="exercises"><div class="problemset"><div class="entry"><div class="problem">
<p>Bespreek en evalueer jou resultate en bevindings en die belangrikheid van voedseltoetse. </p><hr/><hr/><hr/><hr/><hr/><hr/></div><div class="solution">
<p/><p>Leerder-afhanklike antwoord</p>
</div></div></div></div>
<div class="teachers-guide">
<p>Leerders moet bespreek watter soort voedsels stysel en vette bevat het, en watter nie. Hulle kan kennis neem dat spesifiek plantmateriaal stysel bevat omdat die plante fotosinteer om glukose te produseer wat die boublokke vir koolhidrate is. Diereprodukte (soos die ham en gekookte eier) bevat nie stysel nie. Leerders moet ook enige ongewone bevindings bespreek wat hulle nie verwag het nie en of dit die resultaat kan wees van onakkuraatheid of besmetting. Leerders moet ook hulle resultate evalueer en of hulle enigiets kon doen om die ondersoek te verbeter, soos om moontlik die toetse te herhaal.</p>
</div>
<p/>

<p><strong>GEVOLGTREKKING:</strong></p>
<div class="exercises"><div class="problemset"><div class="entry"><div class="problem">
<p>Wat is jou gevolgtrekking uit hierdie eksperiment? </p><hr/><hr/></div><div class="solution">
<p/><p>Leerder-afhanklike antwoord</p>
</div></div></div></div>
<div class="teachers-guide">
<p>Leerders moet terugverwys na hulle hipotese in die gevolgtrekking en dit verwerp of aanvaar.</p>
</div></div></div><div class="section"><h3 class="title" id="toc-id-4">Gesondheidsprobleme wat verband hou met dieet</h3>
<p/>

<p>In Hoofstuk 2 in hierdie termyn het ons gekyk na party van die gesondheidskwessies wat verwant is aan die spysverteringstelsel, soos ulkusse, diarree en eetversteurings. Daar is ook gesondheidskwessies wat direk voortspruit uit jou dieet. Die volgende aktiwiteit sal jou bekendstel met sommige van hierdie gesondheidskwessies.</p>

<p/>
<div class="activity" data-type="Activity"><h1 class="title">Hoe be&#239;nvloed jou dieet jou gesondheid op die kort- en langtermyn?</h1><div class="teachers-guide">
<p>Leerders kan hierdie as 'n vinnige klasbespreking doen soos wat u deur die verskillende toestande gaan.</p>
</div>
<p/>

<p><strong>INSTRUKSIES:</strong></p>
<ol data-class="ListEnumerated"><li>
<p>Hieronder is 'n tabel met beskrywings van verskeie gesondheidskwessies wat verband hou met 'n swak dieet.</p>
</li>
<li>
<p>Jy moet die beskrywings lees en jou kennis van die voedselgroepe gebruik om dan te klassifiseer waarvan die persoon 'n gebrek het, of andersins te veel in hulle dieet het.</p>
</li>
<li>
<p>Vir sommge toestande kan daar 'n verskeidenheid oorsake wees, maar hierdie aktiwiteit fokus op die oorsake wat verband hou met dieet.</p>
</li>
</ol><table class="too-large"><tr><td><p><strong>Naam van gesondheidskwessie</strong></p></td><td><p><strong>Beskrywing</strong></p></td><td><p><strong>Waarvan het hierdie persoon 'n gebrek of 'n oormaat in hulle dieet?</strong></p></td></tr><tr><td><p>Osteoporose</p></td><td><p>Osteoporose is 'n siekte, meer algemeen onder ouer vroue, waar die bene bros word en meer geneig is om te breek. Gewoonlik verloor die bene digtheid en word porieus.</p></td><td><p/></td></tr><tr><td><p>Anemie</p></td><td><p>Anemie is 'n toestand van die bloed wanneer daar nie genoeg gesonde rooibloedselle is nie. 'n Pasi&#235;nt voel moeg en swak omdat die weefsels en organe in die liggaam nie genoeg suurstof kan kry nie en respirasie word vertraag.</p></td><td><p/></td></tr><tr><td><p>Marasmus</p></td><td><p>Hierdie is 'n ernstige vorm van wanvoeding as gevolg van verhongering. Die persoon word verskriklik maer (uitgeteer).</p></td><td><p/></td></tr><tr><td><p>Hardlywigheid</p></td><td><p>'n Persoon is hardlywig wanneer hulle minder as 3 keer per week ontlas. Die persoon kan harde stoelgange h&#234; en moeilik en met pyn ontlas.</p></td><td><p/></td></tr></table><div class="teachers-guide">
<p/>
<table><tr><td><p><strong>Naam van gesondheidskwessie</strong></p></td><td><p><strong>Beskrywing</strong></p></td><td><p><strong>Waarvan het hierdie persoon 'n gebrek of 'n oormaat in hulle dieet?</strong></p></td></tr><tr><td><p>Osteoporose</p></td><td><p>Osteoporose is 'n siekte, meer algemeen onder ouer vroue, waar die bene bros word en meer geneig is om te breek. Gewoonlik verloor die bene digtheid en word porieus.</p></td><td><p>Die belangrikste bydraende faktor is om nie genoeg kalsium of vitamien D in die dieet te h&#234; nie. Dit kan ook 'n genetiese oorge&#235;rfde eienskap wees.</p></td></tr><tr><td><p>Anemie</p></td><td><p>Anemie is 'n toestand van die bloed waar daar nie genoeg gesonde rooibloedselle is nie. 'n Pasi&#235;nt voel moeg en swak omdat die weefsels en organe in die liggaam nie kan genoeg suurstof verkry nie.</p></td><td><p>Te min yster in die dieet. Yster word benodig vir gesonde rooibloedselle om suurstof te kan lewer aan die weefsels. Bloedverlies kan ook anemie veroorsaak, maar dit verwys nie na dieet nie.</p></td></tr><tr><td><p>Marasmus</p></td><td><p>Hierdie is 'n ernstige vorm van wanvoeding as gevolg van verhongering. Die persoon word baie maer (uitgeteer).</p></td><td><p>'n Ernstige tekort van amper alle voedingstowwe, veral prote&#239;ene en koolhidrate.</p></td></tr><tr><td><p>Hardlywigheid</p></td><td><p>'n Persoon is hardlywig wanneer hulle minder as 3 keer per week ontlas. Die persoon kan harde stoelgange h&#234; en moeilik en met pyn ontlas.</p></td><td><p>'n Dieet waar vesel ontbreek. Vesel help ons om stoelgange te vorm en die spysverteringstelsel te stimuleer. Om nie genoeg vloeistowwe (water) te drink nie kan ook hardlywigheid veroorsaak.</p></td></tr></table><p/>
</div>
<p/>
</div></div></div><div class="section"><h2 class="title" id="toc-id-5">Vertering en die spysverteringskanaal</h2><div class="note col-md-6" data-type="newwords"><ul data-class="ListBulleted"><li>vertering</li>
<li>oplos</li>
<li>ensieme</li>
<li>fesies</li>
<li>gastries</li>
</ul></div><div class="section"><h3 class="title" id="toc-id-6">Wat is vertering?</h3>
<p>'n Verskeidenheid komplekse prosesse is betrokke by vertering, wat die voedsel wat jy eet verander in kleiner molekules wat dan geabsorbeer en vervoer kan word na die liggaamselle.</p>

<p/>

<p>Daar is twee soorte vertering:</p>
<ol data-class="ListEnumerated"><li><strong>Meganiese vertering</strong> vind plaas wanneer voedsel fisies afgebreek word deur kou, karring en fynmaak. Meganiese vertering vind plaas in jou mond en in jou maag. </li>
</ol><div class="teachers-guide">
<p>Meganiese vertering verander nie die chemiese eienskappe van die voedsel nie. Dit verander eerder die fisiese eienskappe deur groot stukke af te breek na kleiner stukkies, dus kan dit ook fisiese vertering genoem word.</p>
</div><ol data-class="ListEnumerated"><li><strong>Chemiese vertering</strong> vind plaas wanneer verskillende verterings<strong>ensieme</strong> die stukkies voedsel afbreek na kleiner molekules. Ensieme is spesiale prote&#239;ene wat sekere chemiese reaksies in die liggaam versnel. Chemiese vertering begin in die mond waar ensieme in jou speeksel begin om stysel af te breek. Chemiese vertering vind ook in die maag en dunderm plaas. </li>
</ol><p/></div><div class="section"><h3 class="title" id="toc-id-7">Die spysverteringskanaal</h3><div class="note col-md-6" data-type="newwords"><ul data-class="ListBulleted"><li>peristalse</li>
</ul></div>
<p/>

<p>Ons het reeds die spysverteringskanaal in Hoofstuk 2 bestudeer, daarom sal ons begin deur te hersien wat ons daar geleer het.</p>

<p/>
<div class="note col-md-6" data-type="didyouknow">
<p>Dr William Beaumont (1785 - 1853) het ontdek hoe voedsel in die maag verteer word. Hy het voedsel wat aan sydrade vas was in die maag van 'n pasi&#235;nt, met 'n skietwond wat nie wou genees nie, laat sak en ondersoek wat gebeur het.</p>
</div>
<p/>
<div class="activity" data-type="Activity"><h1 class="title">Die verskillende organe in die spysverteringstelsel</h1>
<p><strong>INSTRUKSIES:</strong></p>
<ol data-class="ListEnumerated"><li>Benoem die volgende diagram.</li>
<li>Die byskrifte is vir jou verskaf. Daar is sommige waarvan jy nog nie geleer het nie, omdat hulle nie die hoofkomponente van die verteringstelsel is nie, maar steeds belangrike rolle speel. </li>
</ol><p/>
<table><tr><td><p><strong>Byskrifte om in te sluit:</strong></p>

                    <ul data-class="ListBulleted"><li>dikderm</li>
<li>anus</li>
<li>oesofagus</li>
<li>rektum</li>
<li>maag</li>
<li>mond</li>
<li>dunderm</li>
<li>lewer</li>
<li>galblaas</li>
<li>pankreas</li>
</ul></td></tr></table><p/>
<figure id="gd-idp16123184"><img src="images/gr9ll05-gd-0023.png" width="250"/></figure><div class="teachers-guide">
<p>Leerders moet reguit, parallele byskriflyne met 'n liniaal trek en byskrifte moet onder mekaar geskryf word. In hierdie prentjie is die lewer die groot, rooi orgaan langs die maag, en die galblaas is die klein groen deel daarvoor. Die lewer produseer die gal wat dit dan in die galblaas in afskei om daar geberg te word voordat dit die spysverteringskanaal binnegaan. Gal help met vertering van vet. Die pankreas, die geel orgaan onder die maag in die diagram, is 'n ander orgaan wat 'n  belangrike rol speel in vertering omdat dit ensieme produseer vir chemiese vertering, wat in die dunderm afgeskei word. Die lewer, pankreas en galblaas is bykomende organe tot die spysverteringstelsel, maar hulle is nie deel van die spysverteringskanaal nie. Maak leerders bewus dat daar 'n verskil is tussen bespreking van die spysverteringstelsel (insluitende hierdie bykomende organe) en die spysverteringskanaal (wat slegs fokus op die organe en strukture waardeur voedsel beweeg en nie die lewer, 
pankreas en galblaas insluit nie).</p>
</div>
<p/>
</div>

<p/>
<div class="note col-md-6" data-type="visit">
<p>Neem 'n virtuele toer deur die spysverteringskanaal<a data-class="ExternalLink" href="http://nature.ca/discover/exm/blddgstvsystm/index_e.cfm"> http://nature.ca/discover/exm/blddgstvsystm/index_e.cfm</a></p>
</div>
<p/>
<div class="note col-md-6" data-type="takenote">
<p>Om te leer hoe om die strukturele aanpassings van 'n orgaan, weefsel of sel te verbind met die funksie daarvan, is 'n baie belangrike vaardigheid om te ontwikkel.</p>
</div>
<p/>

<p>Kom ons maak 'n model van die spysverteringskanaal wat meganiese en chemiese vertering in die verskillende dele kan demonstreer, en ons terselfdertyd leer hoe die verskillende dele struktureel aangepas is om hul funksie te verrig.</p>

<p/>
<div class="teachers-guide">
<p>Al stel KABV geen detail oor hoe die verskillende dele van die spysverteringskanaal struktureel aangepas is vir hulle funksie nie, is van hierdie inligting ingesluit in die volgende aktiwiteit. Dit is nodig geag om hierdie vaardigheid te begin ontwikkel omdat leerders dikwels die strukturele aanpassings vir funksies sal moet beskryf in Lewenswetenskappe Gr. 10-12. Hierdie vaardigheid is dikwels swak ontwikkel in leerders, daarom is dit voordelig om vroeg 'n leerder aan hierdie manier van redenering en verduideliking van biologiese strukture bloot te stel. Hierdie is 'n <strong><u>opsionele aktiwiteit</u></strong>.</p>
</div>
<p/>
<div class="activity" data-type="Activity"><h1 class="title">'n Vertering-simulasie</h1><div class="teachers-guide">
<p>Doelwitte vir hierdie aktiwiteit:</p>
<ul data-class="ListBulleted"><li>Leer hoe die verskillende dele struktureel aangepas is by hul funksie. </li>
<li>Beskryf die dele van die spysverteringskanaal en wat elke deel se funksies is. </li>
<li>Verstaan fisiese en chemiese vertering. </li>
<li>Bespreek hoe voedsel beweeg vanaf ingestie, na vertering en absorpsie en dan na egestie. </li>
<li>Maak waarnemings aangaande die proses van vertering. </li>
</ul><p/>

<p>'n Voorstel is om leerders in groepe te laat werk om een model per groep te produseer. Op hierdie manier sal hulle die model met mekaar kan bespreek soos wat hulle aangaan en daar kan ook minder van 'n gemors wees. Stel v&#243;&#243;r die les 'n werkstasie op vir elke groep met die vereiste materiale uitgel&#234;. Die materiale hieronder is voorstelle wat gebruik kan word om 'n model van elke deel te skep. Maar u kan ook ander materiale gebruik as u meer toepaslike idees of toegang tot ander materiale in u klaskamer het.</p>

<p/>

<p>Alternatiewelik kan u hierdie aktiwiteit doen as 'n demonstrasie voor die klas, en die model en strukture bespreek soos wat u aangaan.</p>

<p/>

<p>As u nie die model fisies kan produseer in die klas met u leerders nie, kan u steeds deur die aktiwiteit lees en die vrae antwoord en u kan die strukturele aanpassings bespreek.</p>
</div>
<p/>

<p><strong>MATERIALE:</strong></p>

<p>Elke groep sal die volgende benodig:</p>
<ul data-class="ListBulleted"><li>'n groot bak om oor te werk, of swartsakke of 'n koerant</li>
<li>beskuitjies, witbrood of viennas</li>
<li>'n mengbak </li>
<li>'n sker, vyselstamper en aartappeldrukker</li>
<li>waterbottel wat water deur 'n klein gaatjie kan spuit </li>
<li>die binnerol van 'n kombuispapierrol of toiletpapierrol </li>
<li>'n deurskynende "Ziploc" sakkie</li>
<li>30 - 40 ml suurlemoensap, asyn of gaskoeldrank </li>
<li>vollengte sykous met die toongedeelte oopgesny - dit help as die een been in die ander ingedruk word om 'n dubbellaag te vorm </li>
<li>koeksoda opgelos in water in spuite (10ml)</li>
<li>groot bak </li>
</ul><p/>

<p><strong>INSTRUKSIES:</strong></p>
<ol data-class="ListEnumerated"><li>Werk in groepe en stel 'n model saam om die verskillende prosesse voor te stel waardeur voedsel in die verskillende dele van die spysverteringskanaal gaan. </li>
<li>Maak sorgvuldige waarnemings en beskryf in detail wat tydens elke stadium gebeur. </li>
<li>Werk bo-oor 'n groot bak of skinkbord of velle koerantpapier en 'n swartsak om die gemors op te vang wat tydens hierdie aktiwiteit geproduseer kan word.</li>
</ol><p/>
<div class="note col-md-6" data-type="visit">
<p>'n Interaktiewe animasie wat toon hoe verskillende voedsels verteer en geabsorbeer word<a data-class="ExternalLink" href="http://kitses.com/animation/swfs/digestion.swf "> http://kitses.com/animation/swfs/digestion.swf </a></p>
</div>
<p/>

<p><strong>
              <u>Stadium 1 - Die mond</u>
            </strong></p>
<table class="white"><tr><td><p>Die funksie van die mond is om voedsel te ingesteer en om die voedsel te begin verteer. Die mond is soos volg spesifiek aangepas vir sy funksies:</p>

                    <ul data-class="ListBulleted"><li>Die lippe hou die voedsel in die mond terwyl dit gekou word. </li>
<li>Voedsel word afgebyt met die voortande. </li>
<li>Voedsel word gesny, geskeur en fyngemaak in kleiner stukkies deur die verskillende tande in die mond - dit is meganiese vertering. </li>
<li>Die tong beweeg die voedsel rond in die mond terwyl dit gekou word. Dit berei ook die voedsel voor om gesluk te word. </li>
<li>Speekselkliere skei speeksel af. Speeksel meng met die voedsel in die mond, wat dit makliker maak om dit af te sluk. Speeksel bevat ook ensieme wat begin om die voedsel chemies te verteer.</li>
</ul></td></tr></table><p/>
<div class="teachers-guide">
<p>Leerders moet die voedsel opsny met die sk&#234;r, of dit opbreek met die vyselstamper en dit fyndruk met die aartappeldrukker. Hulle spuit dan water daaroor en gebruik hulle hande om die voedsel in 'n bal te vorm.</p>
</div><div class="exercises"><div class="problemset"><div class="entry"><div class="problem">Gebruik die mengbak om die mond voor te stel, en die sk&#234;r, vyselstamper en aartappeldrukker om die vertering van die voedselsoort in die mond te simuleer. </div><div class="solution">
<p/><p/>
</div></div><div class="entry"><div class="problem">Spuit bietjie water op die mengsel soos wat jy die voedsel "verteer".</div><div class="solution">
<p/><p/>
</div></div><div class="entry"><div class="problem">
<p>Beskryf wat met die voedsel gebeur op hierdie stadium. </p><hr/><hr/></div><div class="solution">
<p/><p/>

               
<p>Die sk&#234;r, vyselstamper en aartappeldrukker breek die voedsel meganies af in kleiner deeltjies (meganiese vertering). Die water (speeksel) word op die voedsel gespuit, bedek dit en verteer 'n deel daarvan (chemiese vertering).</p>

<p/>
</div></div><div class="entry"><div class="problem">
<p>Vergelyk die model met die werklike proses in jou mond en wat elke deel en aksie wat jy doen in die simulasie voorstel. </p><hr/><hr/></div><div class="solution">
<p/><p>Die sker is soos die snytande wat die voedsel sny, die vyselstamper is soos die pre-molare en die aartappeldrukker stel die molare voor. Die water wat op die voedsel gespuit word is die speeksel wat chemiese vertering begin. Die hande wat die voedsel in 'n bal vorm stel die tong en verhemelte voor wat die bolus vorm.</p>
</div></div></div></div>

<p/>
<div class="note col-md-6" data-type="didyouknow">
<p>Ons liggame produseer omtrent 1.7 liters speeksel<em>elke dag.</em></p>
</div>
<p/>

<p><strong>
              <u>Stadium 2 - Die oesofagus</u>
            </strong></p>

<p/>
<table class="white"><tr><td><p>Die farinks (die keelholte) beweeg voedsel van die mond tot in die oesofagus. Die oesofagus vervoer voedsel van die farinks na die maag.</p>

                    <ul data-class="ListBulleted"><li>'n Flappie in die farinks bedek die tragea (lugpyp) om te voorkom dat voedsel per ongeluk in die tragea ingaan en veroorsaak dat die persoon verstik. </li>
<li>Die oesofagus is 'n spierbuis wat die voedsel beweeg deur in dele saam te trek en in ander dele te ontspan. Dit word peristalse genoem. </li>
<li>'n Spesiale kringspier sluit die ingang van die maag. Dit voorkom dat die inhoud van die maag terugdruk in die oesofagus in, wat dalk tot braking kan lei. </li>
</ul></td></tr></table><p/>
<div class="teachers-guide">
<p>Een leerder moet die kartonrolletjie/-buis met een punt in die sakkie hou terwyl 'n ander leerder die mengbak skuis hou, sodat die voedselbolus in die buis af, tot in die sakkie kan rol.</p>
</div><div class="exercises"><div class="problemset"><div class="entry"><div class="problem">Rol die voedselbal wat jy in die "mond" gemaak het af in die kartonrolletjie tot in die deurskynende "Ziploc" sakkie. </div><div class="solution">
<p/><p/>
</div></div><div class="entry"><div class="problem">
<p>Verduidelik wat gebeur met die voedsel by hierdie punt.</p><hr/></div><div class="solution">
<p/><p>Die voedselbal word vervoer van die mond na die maag.</p>
</div></div><div class="entry"><div class="problem">
<p>Vergelyk die model met die werklike proses in jou oesofagus. Kan jy aan 'n beter manier dink om die beweging van die voedsel van die mond na die maag te simuleer? </p><hr/><hr/><hr/></div><div class="solution">
<p/><p>Leerder-afhanklike antwoord</p>
</div></div></div></div>
<div class="teachers-guide">
<p>In die mens vervoer die oesofagus die voedsel (bolus) van die mond tot in in die maag net soos wat die kartonbuisie die voedselbal toelaat om van die mengbak af, wat die mond voorstel, tot in die "Ziploc" sakkie wat die maag voorstel, te beweeg. Leerders behoort die probleem van hierdie deel van die model te kan aandui, omdat voedsel nie in die oesofagus "af rol" soos wat hulle hier in die simulasie gedoen het nie. Die voedsel word eerder deur peristaltiese bewegings van die spiere van die oesofagus beweeg. Leerders moet aan alternatiewe maniere dink om hierdie aksie voor te stel of te simuleer, soos om 'n sagte plastiekbuis en die hande te gebruik om die voedsel in die buis af te druk en uit by die ander kant.</p>
</div>
<p/>

<p><strong>
              <u>Stadium 3 - Die maag</u>
            </strong></p>

<p/>
<table class="white"><tr><td><p>Die maag is soos volg spesifiek aangepas vir sy funksie:</p>

                    <ul data-class="ListBulleted"><li>Die maag het sterk spiere wat dit help om die voedsel te karring om dit verder af te breek. Dit meng ook die stukke voedsel met die verteringsensieme van die maagsappe. </li>
<li>Omdat die maag voedsel en vloeistof moet stoor, het dit baie voue en riwwe in die wand wat help om die maag verder te kan vergroot.</li>
<li>Die voering van die maag word gereeld vervang om te verhoed dat die maag homself verteer. </li>
<li>Die maag skei maagsappe af wanneer voedsel teenwoordig is. Dit help met die funksionering van die ensieme vir die chemiese vertering van prote&#239;ene. </li>
<li>Selle in die maag se voering is aangepas om water te absorbeer.</li>
<li>Die onderkant van die maag het spiere wat die leegmaak van die maaginhoud kan beheer. </li>
</ul></td></tr></table><p/>
<div class="teachers-guide">
<p>Leerders moet die verteringsappe oor die kos gooi en dan die maag/"Ziploc" sakkie verse&#235;l. Hulle simuleer dan die karring van die maag deur die Ziploc sakkie met die voedsel daarin te skud en te karring. Dit moet vir 'n redelike rukkie aangaan omdat die voedsel vir 'n lang tydperk in die maag bly.</p>
</div><div class="exercises"><div class="problemset"><div class="entry"><div class="problem">Die "Ziploc" sakkie stel die maag voor. Gooi een van die verteringsappe (suurlemoensap, asyn of Coca Cola) in die sakkie oor die voedselbal nadat die voedsel die maag bereik het.</div><div class="solution">
<p/><p/>
</div></div><div class="entry"><div class="problem">In jou liggaam sluit en verse&#235;l 'n spesiale kringspier die maag en verteringsappe van die oesofagus af. Verse&#235;l die "Ziploc" sakkie asof jy die werklike bokant van die maag verse&#235;l. </div><div class="solution">
<p/><p/>
</div></div><div class="entry"><div class="problem">Druk die sakkie om die karring van voedsel in die maag te toon.</div><div class="solution">
<p/><p/>
</div></div><div class="entry"><div class="problem">
<p>Beskryf wat met die voedsel gebeur op hierdie stadium. </p><hr/><hr/></div><div class="solution">
<p/><p>Klassifiseer vir elkeen van die volgende voedselitems watter voedingstowwe jy van hulle verkry (bv. prote&#239;ene, koolhidrate, vitamiene, ens). Sommige voedselitems verskaf meer as een soort voedingstof. [10 punte]</p>
</div></div><div class="entry"><div class="problem">
<p>Vergelyk die model met die werklike proses in jou maag.</p><hr/><hr/></div><div class="solution">
<p/><p>Die maagspiere karring en beweeg die kos om dit af te breek deur meganiese vertering net soos jou hande wanneer hulle die voedsel karring en beweeg in die sakkie. Die "coke", asyn of suurlemoensap wat by die maag gevoeg word stel die maagsappe voor wat die maagwande afskei om chemiese vertering te laat plaasvind.</p>
</div></div></div></div>

<p/>

<p><strong>
              <u>Stadium 4 - Die dunderm</u>
            </strong></p>

<p/>
<table class="white"><tr><td><p>In die dunderm word die vertering van prote&#239;ene, koolhidrate en vette voltooi en die eindprodukte van hierdie verteringprosesse word geabsorbeer. Die dunderm is soos volg spesifiek aangepas vir sy funksie:</p>

                    <ul data-class="ListBulleted"><li>Omdat meeste van die vertering- en absorpsie-proses in die dunderm plaasvind, is dit baie lank en gevou om selfs 'n groter absorpsie-oppervlak te vorm. </li>
<li>Die binnelaag van die dunderm is uitgevoer met klein vingeragtige uitsteeksels wat ons villi noem, wat absorpsie aanhelp en die oppervlak verder vir absorpsie vergroot. </li>
<li>Die dunderm is  omring deur 'n groot netwerk kapill&#234;re vate om die geabsorbeerde voedsel weg te vervoer. </li>
<li>Die spiere van die dunderm beheer die rigting waarin voedsel deur peristalse vloei. </li>
</ul></td></tr></table><p/>
<div class="teachers-guide">
<p>Leerders moet die voedsel met die "verteringsappe" meng en vanaf die "Ziploc"-sakkie in die sykous laat inloop. Dit moet nie t&#233; loperig wees nie, maar maak seker dat hulle oor 'n groot bak werk om die oortollige vloeistof op te vang. Hulle moet klein hoeveelhede koeksoda, opgelos in water, met die spuit inspuit om die verteringsensieme te simuleer wat by die dunderm gevoeg sal word.</p>

<p>U mag dalk wil verduidelik hoe peristalse werk deur te wys hoe die spiere om die dunderm ritmies druk om die voedsel van die maag af deur die hele derm te druk. Laat leerders hulle hande gebruik om peristalse te simuleer - as een hand styf om die dunderm druk, moet die ander hand net verderaan die dunderm los en ontspan.</p>
</div><div class="exercises"><div class="problemset"><div class="entry"><div class="problem">Die sykous wat aan jou verskaf is, stel die dunderm voor. Sny 'n klein hoekie uit die onderkant van die "Ziploc"-sakkie en steek daardie punt in die sykous in. </div><div class="solution">
<p/><p/>
</div></div><div class="entry"><div class="problem">Werk oor 'n groot bak of swart plastieksak vir hierdie gedeelte. Terwyl een leerder die sykous vashou, druk die ander leerder die voedselmengsel in die sykous in.  </div><div class="solution">
<p/><p/>
</div></div><div class="entry"><div class="problem">Gebruik die spuite met die opgeloste koeksoda en spuit die koeksoda in die voedsel in soos wat dit die sykous binnegaan. </div><div class="solution">
<p/><p/>
</div></div><div class="entry"><div class="problem">Simuleer die aksie wat plaasvind in die dunderm om die voedselmengsel daardeur te beweeg. </div><div class="solution">
<p/><p/>
</div></div><div class="entry"><div class="problem">
<p>Beskryf wat met die voedsel gebeur op hierdie stadium. </p><hr/><hr/></div><div class="solution">
<p/><p>Die voedsel meng met die koeksoda wat opgelos is in water, en beweeg deur die dunderm. Die voedsel neem 'n baie lang tyd om deur die dunderm te beweeg en die vloeistof loop deur die sykous en in die groot bak in of op die tafel uit.</p>
</div></div><div class="entry"><div class="problem">
<p>Vergelyk die model met die werklike proses in jou dunderm. </p><hr/><hr/><hr/></div><div class="solution">
<p/><p>Wanneer voedsel in die dunderm inkom, word verteringsappe van die pankreas af, en gal van die galblaas af, afgeskei. Dit word voorgestel deur die koeksoda-mengsel wat in die sykous ingespuit word. Hierdie ensieme verteer die voedseldeeltjies wat dan geabsorbeer kan word deur die selle in die wande van die dunderm. Die molekules beweeg in die kapill&#234;re vate en bloedstroom in wat die dunderm omring. Soos wat leerders die voedsel deurdruk, loop van die vloeistof uit die sykous uit. Dit stel die molekules voor wat in die bloedstroom in geabsorbeer word. Leerders kan ook die lengte van die dunderm vergelyk met die lang sykous wat gebruik word. Aan die einde van die proses is die voedsel wat oorgebly het dro&#235;r en kan uit die dunderm beweeg as onverteerde afval wat deur egestie uitgewerp word. Op dieselfde manier word die voedsel wat in die sykous oorbly na die oop punt van die sykous beweeg en vrygestel.</p>
</div></div></div></div>

<p/>

<p><strong>
              <u>Stadium 5 - Die dikderm</u>
            </strong></p>

<p/>
<table class="white"><tr><td><p>Die dikderm absorbeer water en mineraalsoute om party vitamiene te maak, en om die onverteerde voedselmateriale te ontbind om fesies te vorm. Die dikderm is soos volg spesifiek aangepas vir sy funksie:</p>

                    <ul data-class="ListBulleted"><li>Onverteerde afval bly in die dikderm vir ongeveer 24 uur om maksimum absorpsie van water te verseker. </li>
<li>Die spiere in die dikderm kan die afvalmateriaal in fesies verander en dit voorberei vir egestie. </li>
<li>Wanneer dit tyd raak om die afval te egesteer begin die spiere in die dikderm sterk peristaltiese bewegings maak om die fesies uit die liggaam te druk via die rektum en anus.  </li>
<li>Kringspiere in die anus beheer die leegmaak van afvalstowwe.</li>
</ul></td></tr></table><p/>
<div class="exercises"><div class="problemset"><div class="entry"><div class="problem">
<p>Was hierdie aktiwiteit vir jou die moeite werd? Verduidelik wat jy uit hierdie aktiwiteit geleer het en of jy dink dit was die moeite werd of nie, en gee redes vir jou antwoord. </p><hr/><hr/></div><div class="solution">
<p/><p>Leerder-gegenereerde vraag.</p>
</div></div></div></div>

<p/>
</div>

<p/>
<div class="note col-md-6" data-type="visit">
<p>Kyk na 'n video met 'n paar fassinerende feite oor die spysverteringstelsel<iframe width="420" height="315" src="http://www.youtube.com/embed/s06XzaKqELk"></iframe></p>
</div>
<p/>

<p>In eksamens en toetse sal jy gevra word hoe 'n spesifieke struktuur aangepas is vir sy funksie. Onthou wanneer jy s&#243; 'n vraag sien om dit in vier aparte stappe af te breek:</p>
<ol data-class="ListEnumerated"><li><strong>Uiteensetting</strong>: Gee 'n kort verduideliking van die hoofpunt wat jy wil bespreek, bv. struktuur, funksie en spesifieke aanspassing(s). </li>
<li><strong>Struktuur</strong>: Hier moet jy spesifiseer hoe die struktuur lyk. </li>
<li><strong>Funksie</strong>: Wat moet dit kan doen? Watter rol speel dit of doel vervul dit?</li>
<li><strong>Aanpassing</strong>: Hier is waar jy struktuur en funksie bymekaar sit - dit het X, so dit kan Y doen. Byvoorbeeld, dit is dun, so gasse kan vinnig daardeur diffundeer. </li>
</ol></div></div><div class="section"><h2 class="title" id="toc-id-8">Opsomming</h2><div class="note col-md-10" data-type="keyconcepts"><ul data-class="ListBulleted"><li>Daar is sewe boublokke in 'n gesonde dieet: prote&#239;ene, koolhidrate, vette en olies, vitamiene, minerale, vesel en water. </li>
<li>'n Gesonde dieet sluit die korrekte verhoudings van die sewe boublokke in. </li>
<li>Probleme in die spysverteringstelsel kan te wyte wees aan 'n ongebalanseerde dieet wat nie ons liggame die korrekte voedingstowwe in die regte verhoudings gee nie. </li>
<li>Ons spysverteringskanaal bestaan uit die mond, oesofagus, maag, dunderm, dikderm, rektum en anus. </li>
<li>Vertering is die afbreek van voedsel in bruikbare, oplosbare vorms wat geabsorbeer kan word. </li>
<li>Daar is twee soorte vertering: meganiese (of fisiese) en chemiese vertering. </li>
<li>Elke struktuur in die spysverteringskanaal is spesifiek aangepas om by sy funksie te pas. </li>
</ul></div>
<p/>

<p><strong>Konsepkaart</strong></p>

<p/>

<p>Die spysverteringskanaal bestaan uit verskeie dele wat verbind is - twee van hierdie dele ontbreek in die konsep kaart. Ons het ook gekyk na twee soorte vertering in hierdie hoofstuk. Wat is dit? Wanneer jy dit op die konsepkaart invul, moet jy besluit in watter spasie jy hulle gaan plaas deur na die konsepte te kyk wat daarna volg om elke soort te beskryf.</p>
<figure id="gd-idp400048"><img src="images/gr9ll05-gd-0024.jpg" width="300"/></figure><p/>
<div class="teachers-guide">
<p>Onderwysersweergawe</p>
<figure id="gd-idp13477472"><img src="images/gr9ll05-gd-0025.jpg" width="300"/></figure><p/>
</div></div><div class="activity" data-type="Revision"><h1 class="title">Hersieningsvrae</h1>
<p/>
<div class="exercises"><div class="problemset"><div class="entry"><div class="problem">
<p>Beskryf wat jy verstaan onder die term "gesonde dieet". [2 punte] </p><hr/><hr/></div><div class="solution">
<p/><p>'n Gesonde dieet verskaf al die voedingstowwe, soos koolhidrate, prote&#239;ene, vette, vitamiene, minerale en vesel wat nodig is vir welstand, en bevat hulle in die regte hoeveelhede/verhouding.</p>
</div></div><div class="entry"><div class="problem">
<p>Klassifiseer vir elkeen van die volgende voedselitems watter voedingstowwe jy van hulle verkry (bv. prote&#239;ene, koolhidrate, vitamiene, ens). Sommige voedselitems verskaf meer as een soort voedingstof. [10 punte]</p>

        
        <table class="too-large"><tr><td><p><strong>Voedselitem</strong></p></td><td><p><strong>Voedingstowwe</strong></p></td><td><p><strong>Voedselitem</strong></p></td><td><p><strong>Voedingstowwe</strong></p></td></tr><tr><td><figure id="gd-idp10204080"><img src="images/gr9ll05-gd-0026.jpg" width="300"/></figure><p>Gebraaide skyfies.</p></td><td><p/></td><td><figure id="gd-idp8902640"><img src="images/gr9ll05-gd-0027.jpg" width="300"/></figure><p>Aarbeie.</p></td><td><p/></td></tr><tr><td><figure id="gd-idp556336"><img src="images/gr9ll05-gd-0028.jpg" width="300"/></figure><p>Hoenderstukke.</p></td><td><p/></td><td><figure id="gd-idp4536560"><img src="images/gr9ll05-gd-0029.jpg" width="300"/></figure><p>Semelbeskuitjies.</p></td><td><p/></td></tr><tr><td><figure id="gd-idm442416"><img src="images/gr9ll05-gd-0030.jpg" width="300"/></figure><p>Botterskorsie.</p></td><td><p/></td><td><figure id="gd-idp5521360"><img src="images/gr9ll05-gd-0031.jpg" width="300"/></figure><p>Joghurt.</p></td><td><p/></td></tr><tr><td><figure id="gd-idp12259520"><img src="images/gr9ll05-gd-0032.jpg" width="300"/></figure><p>Gemengde neute</p></td><td><p/></td><td><figure id="gd-idp1140256"><img src="images/gr9ll05-gd-0033.jpg" width="300"/></figure><p>Gesplete ertjies en lensies.</p></td><td><p/></td></tr><tr><td><figure id="gd-idp1230288"><img src="images/gr9ll05-gd-0034.jpg" width="300"/></figure><p>Groenbone.</p></td><td><p/></td><td><figure id="gd-idm18810352"><img src="images/gr9ll05-gd-0035.jpg" width="300"/></figure><p>Margarien.</p></td><td><p/></td></tr></table></div><div class="solution">
<p/><p/>

        <table><tr><td><p><strong>Voedselitem</strong></p></td><td><p><strong>Voedingstowwe</strong></p></td><td><p><strong>Voedselitem</strong></p></td><td><p><strong>Voedingstowwe</strong></p></td></tr><tr><td><figure id="gd-idp6424432"><img src="images/gr9ll05-gd-0036.jpg" width="300"/></figure><p>Gebraaide skyfies.</p></td><td><p>Koolhidrate (stysel), olie van braai.</p></td><td><figure id="gd-idp11697632"><img src="images/gr9ll05-gd-0037.jpg" width="300"/></figure><p>Aarbeie.</p></td><td><p>Vitamiene (veral vitamien C) en minerale, koolhidrate (suiker), water.</p></td></tr><tr><td><figure id="gd-idp12689840"><img src="images/gr9ll05-gd-0038.jpg" width="300"/></figure><p>Hoenderstukke.</p></td><td><p>Prote&#239;ene en vette.</p></td><td><figure id="gd-idp2817312"><img src="images/gr9ll05-gd-0039.jpg" width="300"/></figure><p>Spysvertering beskuitjies</p></td><td><p>Koolhidrate, vesel.</p></td></tr><tr><td><figure id="gd-idp229408"><img src="images/gr9ll05-gd-0040.jpg" width="300"/></figure><p>Botterskorsie.</p></td><td><p>Vitamiene en minerale, stysel.</p></td><td><figure id="gd-idp15624336"><img src="images/gr9ll05-gd-0041.jpg" width="300"/></figure><p>Joghurt.</p></td><td><p>Minerale (kalsium), prote&#239;ene, vette, water.</p></td></tr><tr><td><figure id="gd-idp13526112"><img src="images/gr9ll05-gd-0042.jpg" width="300"/></figure><p>Gemengde neute</p></td><td><p>Vette en olies, prote&#239;ene, vitamiene en minerale.</p></td><td><figure id="gd-idp10657616"><img src="images/gr9ll05-gd-0043.jpg" width="300"/></figure><p>Gesplete ertjies en lensies.</p></td><td><p>Prote&#239;ene, vesel, stysel, vitamiene en minerale.</p></td></tr><tr><td><figure id="gd-idp9322528"><img src="images/gr9ll05-gd-0044.jpg" width="300"/></figure><p>Groenbone.</p></td><td><p>Vitamiene en minerale, prote&#239;ene, koolhidrate, vesel</p></td><td><figure id="gd-idp13493328"><img src="images/gr9ll05-gd-0045.jpg" width="300"/></figure><p>Margarien.</p></td><td><p>Vette en olies.</p></td></tr></table><p/>
</div></div><div class="entry"><div class="problem">
<p>Watter van die voedselitems in Vraag 2 bevat stysel? Hoe kan jy toets of hulle stysel bevat? [9 punte] </p><hr/><hr/><hr/></div><div class="solution">
<p/><p>Die styseltoets sal aandui of 'n voedsel stysel bevat - as jy jodiumoplossing drup op die voedsel en die jodiumoplossing verander van bruin-oranje na blou-swart dan bevat die voedsel stysel. Voedsel wat moontlik positief sal toets vir stysel in die voorbeelde hierbo is: groenbone, gesplete ertjies en lensies, botterskorsie, spysvertering beskuitjies, gebraaide skyfies.</p>
</div></div><div class="entry"><div class="problem">
<p>Waarom is dit belangrik om jou inname van wegneemetes te beperk? [3 punte] </p><hr/><hr/></div><div class="solution">
<p/><p>Wegneemetes word gewoonlik in 'n klomp olie gebak en bevat baie bymiddels en vette om dit langer te laat vars bly en beter te laat smaak, wat nie goed vir die liggaam is nie.</p>
</div></div><div class="entry"><div class="problem">
<p>Gee ten minste 2 redes waarom ons rou vrugte en groente moet eet. [2 punte] </p><hr/><hr/></div><div class="solution">
<p/><p>Hitte kan sommige vitamiene afbreek en om hulle te kook kan vitamiene en minerale uit die voedsel uit oplos, so dis beter om hulle rou te eet.</p>
</div></div><div class="entry"><div class="problem">
<p>Party van die voedsel kan tot 24 tot 36 ure neem om te verteer en ten volle geabsorbeer te word. Waarom dink jy neem hierdie proses so lank en waarom is dit 'n goeie ding? [2 punte] </p><hr/><hr/><hr/></div><div class="solution">
<p/><p>By voedsel wat oor 'n langer tydperk verteer word, kan al die beskikbare voedingstowwe daaruit geabsorbeer word, terwyl, wanneer dit vinnig deur die spysverteringstelsel beweeg, sal slegs 'n deel van die voedingswaarde van die voedsel daaruit geabsorbeer kan word.</p>
</div></div></div></div>

<p/>

<p>Totaal [28 punte]</p>

<p/>

<p/>

<p/>

<p/>

<p/>

<p/>

<p/>

<p/>

<p/>

<p/>
</div></div>
      </div></div>


    <div class="container">
        <ul class="pager">
          <li><a class="previous" href="#">&larr; Vorige afdeling</a></li>
          <li><a href="inhoudsopgawe-afr.html">Inhoudsopgawe</a></li>
          <li><a class="next" href="#">Volgende afdeling &rarr;</a></li>
        </ul>
    </div>
        <div id="footer">
    
   <div class="container"> 
       <div class="col-md-9"> 
            <div class="col-md-3 col-sm-6 col-xs-12 footer-logo">
            
               <a href="http://www.education.gov.za/" target="_blank"><img src="/img/depbas.jpg" alt="Department of Basic Education - South Africa"></a>
            </div>
            <div class="col-md-3 col-sm-6 col-xs-12 footer-logo">
                <a href="http://www.sasol.com/" target="_blank"><img src="/img/sasol.jpg"  alt="Sasol - Reaching New Frontiers"></a>
            </div>
           <!-- <div class="col-md-2 col-sm-6 col-xs-12 footer-logo">
                <a href="http://www.sasolinzalofoundation.org.za/" target="_blank"><img src="img/inzalo.jpg"  alt="Sasol Inzalo Foundation"></a>
            </div>-->
            <div class="col-md-3 col-sm-6 col-xs-12 footer-logo">
                <a href="http://www.siyavula.com" target="_blank"><img src="/img/siyavula.jpg"  alt="Siyavula - Technology-powered Learning"></a>
            </div>
            <div class="col-md-3 col-sm-6 col-xs-12 footer-logo">
                <a href="http://ukuqonda.co.za/" target="_blank"><img src="/img/ukuqonda.jpg"  alt="Ukuqonda Institute"></a>
            </div>

           </div>
           </div><!--./container-->
    </div><!--./footer-->



    <!-- jQuery (necessary for Bootstrap's JavaScript plugins) -->
    <script src="https://ajax.googleapis.com/ajax/libs/jquery/1.11.0/jquery.min.js"></script>
    <!-- Include all compiled plugins (below), or include individual files as needed -->
    <script src="/js/bootstrap.min.js"></script>
    <script src="/js/language-toggler.js"></script>
    <script src="/js/toc-handler.js"></script>
<!--    <script src="js/filter-html.js"></script> -->
    </body>
</html>
