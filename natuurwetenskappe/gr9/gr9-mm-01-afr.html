<!DOCTYPE html>
<html>
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Natuurwetenskappe Graad 9</title>
        <meta name="viewport" content="width=device-width">
        <!-- Bootstrap -->
        <link href="http://siyavula.github.io/gr7-9-websites/css/bootstrap.min.css" rel="stylesheet">
        <!--Sticky footer-->
        <link href="http://siyavula.github.io/gr7-9-websites/css/sticky-footer-navbar.css" rel="stylesheet">
        <!--Custom CSS-->
        <link href="http://siyavula.github.io/gr7-9-websites/css/custom.css" rel="stylesheet">
        <link href="http://siyavula.github.io/gr7-9-websites/css/NSbookstyles.css" rel="stylesheet">
        <link href='http://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800|Open+Sans+Condensed:300,300italic,700' rel='stylesheet' type='text/css'>

        <!-- HTML5 Shim and Respond.js IE8 support of HTML5 elements and media queries -->
        <!-- WARNING: Respond.js doesn't work if you view the page via file:// -->
        <!--[if lt IE 9]>
            <script src="https://oss.maxcdn.com/libs/html5shiv/3.7.0/html5shiv.js"></script>
            <script src="https://oss.maxcdn.com/libs/respond.js/1.4.2/respond.min.js"></script>
        <![endif]-->

    </head>
    <body>

        <!-- Fixed navbar -->
    <div class="navbar navbar-default navbar-fixed-top" role="navigation">
      <div class="container">
        <div class="navbar-header">
          <button type="button" class="navbar-toggle" data-toggle="collapse" data-target=".navbar-collapse">
            <span class="sr-only">Wissel navigasie</span>
            <span class="icon-bar"></span>
            <span class="icon-bar"></span>
            <span class="icon-bar"></span>
          </button>
          <a class="navbar-brand" href="http://siyavula.github.io/gr7-9-websites/index-afr.html">Gr 7-9 Werkboeke</a>
        </div>
        <div class="navbar-collapse collapse">
          <ul class="nav navbar-nav">
            <li class="active"><a href="http://siyavula.github.io/gr7-9-websites/index-afr.html">Tuisblad</a></li>
                          <li class="dropdown">
              <a href="#" class="dropdown-toggle" data-toggle="dropdown">Wiskunde<b class="caret"></b></a>
              <ul class="dropdown-menu">
                <li><a href="#">Graad 7</a></li>
                <li><a href="mathsGr8.html">Graad 8</a></li>
                <li><a href="#">Graad 9</a></li>
            </ul>

            </li>
            <li class="dropdown">
              <a href="#" class="dropdown-toggle" data-toggle="dropdown">Natuurwetenskappe<b class="caret"></b></a>
              <ul class="dropdown-menu">
                <li><a href="http://siyavula.github.io/gr7-9-websites/natuurwetenskappe/gr7/inhoudsopgawe-afr.html">Graad 7</a></li>
                <li><a href="http://siyavula.github.io/gr7-9-websites/natuurwetenskappe/gr8/inhoudsopgawe-afr.html">Graad 8</a></li>
                <li><a href="http://siyavula.github.io/gr7-9-websites/natuurwetenskappe/gr9/inhoudsopgawe-afr.html">Graad 9</a></li>
            </ul>
            </li>

             <li class="dropdown">
              <a href="#" class="dropdown-toggle" data-toggle="dropdown">Tegnologie<b class="caret"></b></a>
              <ul class="dropdown-menu">
                <li><a href="#">Graad 7</a></li>
                <li><a href="techGr8.html">Graad 8</a></li>
                <li><a href="#">Graad 9</a></li>
            </ul>
            </li>


            <li><a href="http://siyavula.github.io/gr7-9-websites/downloads.html">Aflaaibares</a></li>
            <li><a href="http://siyavula.github.io/gr7-9-websites/about.html">Oor ons</a></li>
            <li><a href="http://siyavula.github.io/gr7-9-websites/about.html#contact">Kontak</a></li>
           
          </ul>
          
        </div><!--/.nav-collapse -->
      </div>
    </div>
    <div class="container">
        <div class="language-toggle">
            <button type="button" class="btn btn-default ">English</button>
            <button type="button" class="btn btn-primary active">Afrikaans</button>
        </div>
    </div>


    <div class="container">
        <ul class="pager">
          <li><a class="previous" href="#">&larr; Vorige afdeling</a></li>
          <li><a href="inhoudsopgawe-afr.html">Inhoudsopgawe</a></li>
          <li><a class="next" href="#">Volgende afdeling &rarr;</a></li>
        </ul>
    </div>
    <div class="container matterandmaterials"><div id="contents" class="col-md-12 main-content"><span  class="ch-nr-1"/>
        <div  class="section"><h1 class="title" id="toc-id-0">Verbindings</h1><div class="teachers-guide">
<p><strong>Hoofstuk oorsig</strong></p>

<p>1 week</p>
<ol data-class="ListEnumerated"><li>Hierdie hoofstuk begin met hersiening van die belangrikste begrippe aangaande Verbindings, wat in Gr. 8 Materie en Materiale behandel is. </li>
<li>Dit word gevolg deur 'n afdeling oor die Periodieke Tabel, wat die eerste keer in Gr. 7 Materie en Materiale behandel is. <ol data-class="ListEnumerated"><li>Nuwe inligting sluit die terme <em>Groep</em> en <em>Periode</em> in, asook die waarneming dat elemente van dieselfde groep dieselfde chemiese gedrag toon. Jy sou die Periodieke Tabel kon bespreek as synde 'n klassifikasie tabel van die elemente; 'n organiseringsraamwerk wat ons help om hul eienskappe, en hul ooreenkomste en verskille te verstaan. Leerders sal aan verskillende formate van die Periodieke Tabel bekendgestel word. Die idee is dat leerders moet besef dat inligting op die tabel bygevoeg of weggeneem kan word, afhangende van die doel waarvoor dit gebruik sal word. Dit verander egter nie die posisies van die elemente in die tabel nie. Elemente se posisies is vas.</li>
<li>Dit is 'n verwagting van KABV dat leerders die name en formules van die eerste 
20 elemente in die tabel (asook Fe, Cu en Zn) sal ken. KABV vereis nie dat leerders die atoomgetal van elke element memoriseer nie, wat beteken dat die presiese posisie van elk van die 20 elemente in die tabel nie eksamineerbaar is nie.</li>
<li>'n Belangrike punt om op te let is dat, volgens KABV: "elke element op die Periodieke Tabel (in sy eie blok) 'n atoomgetal (kleiner getal), massagetal (groter getal), naam en simbool het". Hierdie stelling is nie heeltemal korrek nie. Die groter getal wat gewoonlik op die tabel aangedui word, is NIE die massagetal (gedefinieer as die somtotaal van die aantal protone en die aantal neutrone ) nie, maar eerder die gemiddelde atoommassa (hierdie getal word gewoonlik tot die naaste heelgetal, of tot een desimale plek afgerond). Ten einde die subtiele, maar belangrike verskil tussen massagetal en gemiddelde atoommassa te verstaan<em>,</em> moet ons 'n bietjie agtergrond verskaf: Op hierdie stadium is die leerders onder die indruk dat alle 
atome van 'n gegewe element identies is. Streng gesproke, is dit nie waar nie. Alle elemente bestaan as twee of meer isotope. Isotope is variante van 'n bepaalde chemiese element: terwyl alle isotope van 'n gegewe element dieselfde aantal protone en elektrone deel, verskil elke isotoop van die ander ten opsigte van sy getal neutrone. Dit sou dus nie sin maak om die massagetal op die tabel aan te dui nie, aangesien die massagetal verskillend is vir verskillende isotope van 'n chemiese element. Die gemiddelde atoommassa is 'n getal wat die massas van al die verskillende isotope van 'n gegewe element in ag neem, ASOOK die verhouding waarin elkeen in die natuurlike vorm van daardie element voorkom. Dit is belangrik om nie die twee begrippe, massagetal en gemiddelde atoommassa, te versmelt nie, aangesien dit in die ho&#235;r grade as 'n wanbegrip manifesteer wanneer dit belangrik raak vir leerders om die verskil tussen hulle te ken. In die onderstaande teks sal ons die term 'atoommassa' in plaas van 'massagetal' 
gebruik, aangesien dit 'n meer korrekte beskrywing is van die 'groter getal' wat gewoonlik op die Periodieke Tabel voorkom.  </li>
</ol></li>
<li>In die laaste afdeling van die hoofstuk keer ons terug na chemiese formules, wat vlugtig behandel is in Gr. 8 Materie en Materiale (<em>Atome</em>).</li>
<li>Ons het weereens heelwat 'sub-mikroskopiese' diagramme ingesluit om leerders te help om 'n denkbeeld te vorm van die klein entiteite waaroor hierdie hoofstuk handel. Leerders sal heel waarskynlik hulp benodig om tussen die simboliese (formules) en sub-mikroskopiese (molekul&#234;re diagramme) voorstellings te wissel. Dit is 'n baie belangrike vaardigheid wat op hierdie stadium noukeurige aandag behoort te kry, aangesien dit die leerders se kanse sal verbeter om die ingewikkeldhede van die vak in die ho&#235;r grade onder die knie te kry. Ons het weereens aktiwiteite ingesluit waarin leerders molekules moet bou met behulp van kunsklei of speelklei, ten einde hierdie vaardigheid te versterk.</li>
</ol><p/>

<p>Die Speelkleiresep wat in Gr. 8 Materie en Materiale verskaf is, is gerieflikheidshalwe hier ingesluit.</p>

<p/>

<p><strong>Speelkleiresep</strong></p>

<p><strong>BESTANDDELE:</strong></p>
<ul data-class="ListBulleted"><li>2 koppies meel</li>
<li>2 koppies warm water</li>
<li>1 koppie sout</li>
<li>2 eetlepels kookolie</li>
<li>1 eetlepel kremetart (opsioneel vir meer elastisiteit)</li>
<li>verskillende kleure voedselkleursel </li>
</ul><p/>

<p><strong>METODE:</strong></p>
<ol data-class="ListEnumerated"><li>Meng al die bestanddele en roer oor lae hitte. Die deeg sal begin dikker word totdat dit soos kapokaartappels lyk.</li>
<li>Wanneer die deeg wegtrek van die kante en 'n klont in die middel vorm, verwyder die pan van die hitte en laat die deeg toe om genoeg af te koel om te kan hanteer. Let wel: as die deeg nog klewerig is, kan dit eenvoudig langer gekook word. </li>
<li>Keer die deeg uit op 'n skoon oppervlak en knie totdat dit glad is. Verdeel die deeg in balletjies om te kleur.</li>
<li>Maak 'n duikie in die middel van die balletjie en gooi 'n bietjie kleursel daarin. Werk die kleursel deur die deeg en voeg nog by as jy 'n donkerder kleur wil h&#234;. </li>
</ol><p/>

<p>1.1 Elemente en verbindings (0.5 ure)</p>

<p/>
<table><tr><td><p><strong>Take</strong></p></td><td><p><strong>Vaardighede</strong></p></td><td><p><strong>Aanbeveling</strong></p></td></tr><tr><td><p>Aktiwiteit: Skryf formules en hersiening</p></td><td><p>Skryf van simbole/formules, interpretasie van diagram</p></td><td><p>Opsioneel (Hersiening)</p></td></tr></table><p/>

<p>1.2 Die Periodieke Tabel (1 uur)</p>

<p/>
<table><tr><td><p><strong>Take</strong></p></td><td><p><strong>Vaardighede</strong></p></td><td><p><strong>Aanbeveling</strong></p></td></tr><tr><td><p>Aktiwiteit: Elemente in die Periodieke Tabel</p></td><td><p>Memorisering van name en simbole van die eerste 20 elemente</p></td><td><p>KABV voorgestelde</p></td></tr></table><p/>

<p>1.3 Name van verbindings (1.5 ure)</p>

<p/>
<table><tr><td><p><strong>Take</strong></p></td><td><p><strong>Vaardighede</strong></p></td><td><p><strong>Aanbeveling</strong></p></td></tr><tr><td><p>Aktiwiteit: Benoem verbindings van metale en nie-metale</p></td><td><p>Interpretasie, skryf van name</p></td><td><p>KABV voorgestelde</p></td></tr><tr><td><p>Aktiwiteit: Skryf name van die formules van verbindings</p></td><td><p>Interpretasie, benaming van verbindings, bou van modelle, teken</p></td><td><p>KABV voorgestelde</p></td></tr><tr><td><p>Aktiwiteit: Skryf formules van die name van verbindings</p></td><td><p>Interpretasie, skryf van formules, bou van modelle, teken</p></td><td><p>KABV voorgestelde</p></td></tr></table><p/>
</div>
<p/>
<div class="note col-md-10" data-type="keyquestions"><ul data-class="ListBulleted"><li>Wat is 'n verbinding?</li>
<li>Hoe verskil 'n verbinding van 'n element?</li>
<li>Hoe verskil 'n mengsel van elemente van 'n verbinding?</li>
<li>Wat s&#234; die posisie van 'n element in die Periodieke Tabel vir ons van sy eienskappe?</li>
<li>Waar vind ons metale, nie-metale en halfmetale in die Periodieke Tabel?</li>
<li>Wat word die vertikale kolomme van die Periodieke Tabel genoem?</li>
<li>Wat word die horisontale rye van die Periodieke Tabel genoem?</li>
<li>Wat het elemente wat tot dieselfde 'groep' van die Periodieke Tabel behoort, in gemeen?</li>
<li>Watter addisionele inligting aangaande 'n element kan ons op die Periodieke Tabel vind?</li>
<li>Wat vertel die formule van 'n verbinding vir ons daarvan?</li>
</ul></div>
<p/>
<div class="section"><h2 class="title" id="toc-id-1">Elemente en verbindings</h2><div class="note col-md-6" data-type="newwords"><ul data-class="ListBulleted"><li>verbinding</li>
<li>kristalrooster</li>
<li>element</li>
<li>diatomies</li>
<li>molekule</li>
</ul></div>
<p/>
<div class="teachers-guide">
<p>Hierdie eerste afdeling is 'n hersiening van dit wat in vorige grade behandel is. Dit beslaan etlike bladsye, maar is grotendeels hersiening en is as verwysing vir die leerders ingesluit. Jy sal, afhangende van jou klas, moet besluit hoeveel tyd jy aan die hersiening van hierdie onderwerpe moet bestee, en of jy jou leerders gaan aans&#234; om die inhoud deur te lees en die aktiwiteit aan die einde te voltooi.</p>
</div>
<p/>

<p>Kan jy onthou dat jy in Gr. 8 Materie en Materiale van verbindings geleer het? Ons sal hierdie hoofstuk begin deur sommige van die belangrikste begrippe in verband met <strong>elemente</strong> en <strong>verbindings</strong> van Gr. 7 en 8 op te som en te hersien. Dit sal ons help om die nuwe begrippe in hierdie hoofstuk te koppel aan dit wat ons reeds weet.</p>

<p/>
<div class="section"><h3 class="title" id="toc-id-2">Die partikels waaruit verbindings bestaan</h3><div class="teachers-guide">
<p>Leerders moet daarop gewys word dat verbindings kan voorkom as twee tipes strukture, naamlik molekules en kristalroosters</p>
<ol data-class="ListEnumerated"><li>Wanneer 'n verbinding uitsluitlik uit nie-metale bestaan (CO<sub>2</sub>, H<sub>2</sub>O, of NH<sub>3</sub>, byvoorbeeld), sal die kleinste eenheid van daardie verbinding 'n molekule wees.</li>
<li>Wanneer 'n verbinding egter uit 'n metaal en 'n nie-metaal saamgestel is (NaCl, of CuO, byvoorbeeld), is die tipe binding in die verbinding anders. Gedurende binding, ruil die metaal- en nie-metaalatome elektrone uit om ione te vorm. As gevolg van die aantrekking tussen teenoorgestelde ladings, word hierdie ione in groot driedimensionele kristalle of roosters saamgepak, eerder as om eenvoudige molekules te vorm.</li>
</ol><p>Ons verwys in hierdie afdeling vlugtig na kristalroosters om die wanbegrip dat NaCl en ander ioniese verbindings uit molekules bestaan, later te vermy. Leerders moet weet dat NaCl, byvoorbeeld, bestaan uit 'n re&#235;lmatige rangskikking van natrium- en chlooratome in 'n 1:1 verhouding saamgestel en gepak om 'n kristalstruktuur te vorm.</p>
</div>
<p/>

<p>Die partikels van 'n verbinding bestaan altyd uit twee of meer atome. In Fisiese Wetenskappe Gr. 10 sal jy leer dat hierdie atome op verskillende maniere verbind. In sommige gevalle kan hulle <strong>molekules</strong> vorm. Jy sal onthou dat 'molekule' die woord is wat wetenskaplikes gebruik vir 'n groep atome wat op 'n spesifieke manier aan mekaar vassit. Ander verbindings bestaan uit atome wat gerangskik is in 'n re&#235;lmatige patroon, word 'n <strong>kristalrooster</strong> genoem.</p>

<p/>

<p>Die molekules van 'n verbinding bestaan altyd uit twee of meer verskillende atome, soos die molekules van water in die volgende diagram.</p>
<figure><img src="images/gr9mm01-gd-0001.png" width="300"/><figcaption class="caption">Watermolekules.</figcaption></figure><p/>

<p>Verbindings wat kristalroosters vorm bestaan uit baie atome, maar hulle verbind altyd in 'n vaste verhouding. Byvoorbeeld, in natriumchloried (tafelsout) is daar een chlooratoom vir elke natriumatoom in die kristal. Die kleinste 'eenheid' wat in die kristal herhaal word, bestaan uit een Na en een Cl. Die formule NaCl verteenwoordig een 'formule-eenheid' van NaCl.</p>

<p/>
<figure><img src="images/gr9mm01-gd-0002.png" width="300"/><figcaption class="caption">'n Natriumchloriedkristalrooster bestaande uit natrium- (pers) en chlooratome (groen) in 'n vaste verhouding.</figcaption></figure><p/>

<p>Uit die bostaande diagram van die watermolekules en die natriumchloriedrooster kan ons sien dat 'n verbinding nie slegs 'n mengsel van elemente is nie. 'n Mengsel van die elemente waterstof en suurstof sou so lyk:</p>

<p/>
<figure><img src="images/gr9mm01-gd-0003.png" width="300"/><figcaption class="caption">'n Mengsel van waterstof- en suurstofmolekules</figcaption></figure><p/>

<p>Waarom kom die waterstof- en suurstofatome in die bostaande diagram as pare voor? Voordat ons daardie vraag beantwoord, is daar eers 'n belangrike herinnering: Elemente bestaan uit slegs een tipe atoom.</p>

<p/>

<p>Sommige elemente bestaan as diatomiese molekules, soos di&#233; in die diagram regs onder en die waterstof- en suurstofmolekules in die 'mengsel' diagram hierbo. Die belangrikste voorbeelde van diatomiese molekules is H<sub>2</sub>, N<sub>2</sub>, O<sub>2</sub>, F<sub>2</sub>, Cl<sub>2</sub>, Br<sub>2</sub>, en I<sub>2</sub>. <strong>Diatomies</strong> beteken dat dit uit <em>twee atome</em> bestaan.</p>

<p/>
<figure><img src="images/gr9mm01-gd-0004.png" width="300"/><figcaption class="caption">Sommige elemente bestaan as diatomiese molekules.</figcaption></figure><p/>

<p>Kan jy sien dat die watermolekules in die diagram hierbo almal identies is? Dit bring ons by die volgende aspek van molekules.</p>

<p/></div><div class="section"><h3 class="title" id="toc-id-3">Die atome in molekules en roosters is in 'n vaste verhouding verbind</h3>
<p/>

<p>In water, byvoorbeeld, het een suurstofatoom (O) met twee waterstofatome (H) verbind. Alle watermolekules is in hierdie opsig presies dieselfde.</p>
<figure><img src="images/gr9mm01-gd-0005.png" width="300"/><figcaption class="caption">Alle watermolekules bestaan uit een O-atoom en twee H-atome en dit gee aan water sy spesifieke eienskappe.</figcaption></figure><p/>

<p>Enige ander kombinasie van waterstof- en suurstofatome sou NIE water wees nie. Byvoorbeeld, waterstofperoksied bestaan uit dieselfde elemente as water (waterstof en suurstof), maar die verhouding is anders: twee suurstofatome het verbind met twee waterstofatome.</p>

<p/>
<figure><img src="images/gr9mm01-gd-0006.png" width="300"/><figcaption class="caption">Die waterstofperoksiedmolekule bestaan uit twee O-atome en twee H-atome. Dit gee aan waterstofperoksied ander eienskappe as di&#233; van water.</figcaption></figure><p/>
<figure><img src="images/gr9mm01-gd-0007.png" width="300"/><figcaption class="caption">In die kristalrooster van swart ysteroksied, is daar een ysteratoom (Fe) vir elke suurstofatoom (O).</figcaption></figure><p/>

<p>Die volgende belangrike aspek van verbindings is die volgende.</p>

<p/></div><div class="section"><h3 class="title" id="toc-id-4">Aktiwiteit: Skryf formules van die name van verbindings</h3>
<p/>

<p>Water kan deur die formule H<sub>2</sub>O voorgestel word. Die formule s&#234; vir ons dat twee waterstofatome (H) aan een suurstofatoom (O) in 'n molekule water verbind is.</p>

<p/>

<p>Wat is die formule vir waterstofperoksied? Kan jy die naam van die verbinding met die formule CO<sub>2</sub> onthou? Onthou om aantekeninge te maak van dit wat in die klas bespreek word! </p><hr/><div class="teachers-guide">
<p>Die formule vir waterstofperoksied is H<sub>2</sub>O<sub>2</sub>. Die formule CO<sub>2</sub> is koolstofdioksied.</p>
</div>
<p/>

<p>Watter formule verteenwoordig een 'formule-eenheid' van die tipe ysteroksied in die vorige diagram? </p><hr/><div class="teachers-guide">
<p>Wat s&#234; die posisie van 'n element in die Periodieke Tabel vir ons van sy eienskappe?</p>
</div>
<p/></div><div class="section"><h3 class="title" id="toc-id-5">Die atome in 'n verbinding word bymekaar gehou deur chemiese bindings </h3><div class="note col-md-6" data-type="newwords"><ul data-class="ListBulleted"><li>chemiese binding</li>
<li>reaktant</li>
<li>produk</li>
<li>chemiese formule</li>
</ul></div>
<p/>

<p>Wat hou die groepe atome wat ons molekules noem, bymekaar? Wanneer atome verbind om molekules te vorm, doen hulle dit omdat hulle 'n onderlinge aantrekkingskrag ondervind. Die kragte, wat atome bymekaar hou, word <strong>chemiese bindings</strong> genoem.</p>

<p/>

<p>Nou moet ons herinner word aan waar verbindings vandaan kom.</p>

<p/></div><div class="section"><h3 class="title" id="toc-id-6">Verbindings vorm gedurende chemiese reaksies</h3>
<p/>

<p>In alle chemiese reaksies herrangskik die atome in molekules hulsef om nuwe molekules te vorm. Dit is hoe verbindings vorm: die atome in een stel verbindings skei namate die bindings tussen hulle breek, en hulle word in nuwe groepe herrangskik namate nuwe bindings vorm. Wanneer dit gebeur, s&#234; ons dat 'n chemiese reaksie plaasgevind het. Beskou die volgende illustrasie.</p>
<figure id="gd-idm8093440"><img src="images/gr9mm01-gd-0008.png" width="300"/></figure><p/>

<p>In die voorbeeld hierbo, word die elemente links van die pyl die <strong>reaktante</strong> genoem. Hulle het herrangskik om 'n nuwe verbinding te vorm. Dit word die <strong>produk</strong> genoem en word regs van die pyl aangedui.</p>

<p/>

<p>Kan jy beskryf wat gebeur het met die atome en die bindings in hierdie reaksie? Bespreek watter binding gebreek het, watter bindings gevorm het, en hoe die atome gedurende die reaksie herrangskik is. </p><hr/><hr/><div class="teachers-guide">
<p>Bespreek dit met jou klas. Moedig hulle aan om aantekeninge te maak gedurende julle besprekings.</p>
<ul data-class="ListBulleted"><li>Die binding tussen die twee rooi atome het gebreek.</li>
<li>Die swart atoom het tussen die twee rooi atome inbeweeg.</li>
<li>Twee nuwe bindings het gevorm: tussen die swart atoom en elk van die twee rooi atome.</li>
</ul></div>
<p/>

<p>Die laaste aspek van verbindings wat ons in Gr. 8 geleer het, was dat elke verbinding deur 'n unieke chemiese formule voorgestel kan word:</p>

<p/></div><div class="section"><h3 class="title" id="toc-id-7">'n Verbinding het 'n chemiese formule</h3>
<p/>

<p>Vergelyk die formule vir water met die diagram van die watermolekule wat jy vroe&#235;r gesien het. Kan jy die verband sien?</p>

<p/>

<p>Die <strong>chemiese formule</strong> van 'n verbinding is dieselfde vir al die molekules van daardie verbinding. Wanneer ons die formule lees, s&#234; die onderskrifte, ook bekend as die voetskrifte, vir ons hoeveel atome van 'n spesifieke element daar in een molekule van daardie verbinding is:</p>

<p/>
<figure id="gd-idm4962416"><img src="images/gr9mm01-gd-0009_afr.png" width="300"/></figure><p/>

<p>Wanneer ons H<sub>2</sub>O skryf, bedoel ons eintlik H<sub>2</sub>O<strong>1</strong>. Volgens konvensie gebruik ons nie 1 as voetskrif in formules nie en die eerste formule is die korrekte een. Wat dit beteken is dat daar 2 waterstofatome vir elke 1 suursof is. Dit is ook 'n verhouding en kan as 2:1 geskryf word. Ons sal in die volgende aktiwiteit oefen om formules te skryf.</p>

<p/>
<div class="activity" data-type="Activity"><h1 class="title">Skryf van formules en hersiening</h1>
<p/>

<p><strong>INSTRUKSIES:</strong></p>
<ol data-class="ListEnumerated"><li>In die volgende tabel word die name van 'n paar suiwer stowwe in die linker kolom gegee. Die middel kolom s&#234; vir ons waarvan een molekule van elke verbinding gemaak is. </li>
<li>Gebruik hierdie inligting om die formule van elke verbinding in die regter kolom te skryf.</li>
<li>Die eerste ry is reeds as 'n voorbeeld vir jou ingevul: </li>
<li>Kolom 1 bevat die naam: water</li>
<li>Kolom 2: een molekule water bevat twee H-atome en een O-atoom.</li>
<li>Kolom 3: Met die inligting in kolom 2, kan ons die volgende fomule skryf: H<sub>2</sub>O</li>
</ol><div class="exercises"><div class="problemset"><div class="entry"><div class="problem">
<p/>

          <table><tr><td><p><strong>Naam van stof</strong></p></td><td><p><strong>Waarvan is dit gemaak?</strong></p></td><td><p><strong>Chemiese formule</strong></p></td></tr><tr><td><p>water</p></td><td><p>2 H-atome en 1 O-atoom</p></td><td><p>H<sub>2</sub>O</p></td></tr><tr><td><p>koolstofdioksied</p></td><td><p>1 C-atoom en 2 O-atome</p></td><td><p/></td></tr><tr><td><p>ammoniak</p></td><td><p>1 N-atoom en 3 H-atome</p></td><td><p/></td></tr><tr><td><p>metaan</p></td><td><p>1 C-atoom en 4 H-atome</p></td><td><p/></td></tr></table></div><div class="solution">
<p/><p/>

          <table><tr><td><p><strong>Naam van stof</strong></p></td><td><p><strong>Waarvan is dit gemaak?</strong></p></td><td><p><strong>Chemiese formule</strong></p></td></tr><tr><td><p>water</p></td><td><p>2 H-atome en 1 O-atoom</p></td><td><p>H<sub>2</sub>O</p></td></tr><tr><td><p>koolstofdioksied</p></td><td><p>1 C-atoom en 2 O-atome</p></td><td><p>CO<sub>2</sub></p></td></tr><tr><td><p>ammoniak</p></td><td><p>1 N-atoom en 3 H-atome</p></td><td><p>NH<sub>3</sub></p></td></tr><tr><td><p>metaan</p></td><td><p>1 C-atoom en 4 H-atome</p></td><td><p>CH<sub>4</sub></p></td></tr></table><p/>
</div></div></div></div>

<p/>

<p><strong>VRAE:</strong></p>
<div class="exercises"><div class="problemset"><div class="entry"><div class="problem">
<p>Wat hou die atome in 'n verbinding bymekaar? </p><hr/></div><div class="solution">
<p/><p>'n Chemiese binding hou die atome bymekaar.</p>
</div></div><div class="entry"><div class="problem">
<p>Die volgende diagram toon hoe koolstof en suurstof reageer om koolstofdioksied te vorm.</p>

            <figure id="gd-idm5186912"><img src="images/gr9mm01-gd-0010.png" width="300"/></figure><p>Wat is die reaktante en wat is die produk in hierdie reaksie? Vul hierdie name op die diagram in. </p><hr/></div><div class="solution">
<p/><p>die reaktante is koolstof (grys sirkel) en suurstof (rooi sirkels) en die produk is koolstofdioksied.</p>
</div></div><div class="entry"><div class="problem">
<p>Waarom word suurstof deur twee gesamentlike sirkels voorgestel? </p><hr/><hr/></div><div class="solution">
<p/><p>Die twee sirkels verteenwoordig elkeen 'n suurstofatoom aangesien suurstof 'n diatomiese molekule is, wat beteken dat dit uit twee suurstofatome bestaan wat aanmekaar gebind is in diatomiese molekules.</p>
</div></div><div class="entry"><div class="problem">
<p>Magnesiumoksied het die formule MgO. Wat s&#234; hierdie verhouding vir ons van die atome in die verbinding? </p><hr/></div><div class="solution">
<p/><p>Dit beteken dat daar aan elke 1 magnesiumatoom 1 suurstofatoom gekoppel is in 'n chemiese binding.</p>
</div></div></div></div>

<p/>
</div>

<p/>

<p>Noudat ons geheue opgeskerp is, gaan ons terugkeer na die tabel wat wetenskaplikes gebruik om hul kennis van die elemente te organiseer. Kan jy onthou wat dit genoem word?</p>

<p/></div></div><div class="section"><h2 class="title" id="toc-id-8">Die Periodieke Tabel</h2>
<p/>
<div class="teachers-guide">
<p>Die eerste deel van hierdie afdeling is hersiening van dit wat in vorige grade behandel is.</p>
</div>
<p/>
<div class="note col-md-6" data-type="newwords"><ul data-class="ListBulleted"><li>Periodieke Tabel</li>
<li>simbool (of elementsimbool)</li>
<li>atoomgetal</li>
<li>unieke</li>
</ul></div>
<p/>

<p>Ons het in Gr. 7 vir die eerste keer van die Periodieke Tabel gehoor. Hier is 'n opsomming van dit wat ons reeds weet:</p>
<ol data-class="ListEnumerated"><li>Al die elemente wat bekend is kan in 'n tabel, bekend as die Periodieke Tabel, gerangskik word.</li>
<li>Die ontdekkings van baie wetenskaplikes oor baie jare het bygedra tot die inligting in die Periodieke Tabel, maar die weergawe van die tabel wat ons vandag gebruik, is oorspronklik deur Dmitri Mendeleev in die 1800's voorgestel.</li>
<li>Elke element het 'n vaste posisie in die Periodieke Tabel. Die elemente is in volgorde van toenemende atoomgetal gerangskik, met die ligste element (waterstof: H) in die boonste linkerhoek.</li>
<li>'n Element se posisie in die Periodieke Tabel s&#234; vir ons of dit 'n metaal, 'n nie-metaal of 'n halfmetaal is. <ol data-class="ListEnumerated"><li>metale word aan die linkerkant van die tabel gevind;</li>
<li>nie-metale word heel regs in die tabel gevind; en</li>
<li>Al die tabelle het rye en kolomme. Kan jy die verskil onthou tussen vertikaal en horisontaal? Teken kort lyne om die verskil tussen 'vertikaal' en 'horisontaal' in die volgende tabel aan te toon.</li>
</ol></li>
<li>'n Element kan op 3 verskillende maniere ge&#239;dentifiseer word: <ol data-class="ListEnumerated"><li>elke element het 'n unieke naam;</li>
<li>elke element het 'n unieke chemiese simbool; en</li>
<li>elke element het 'n unieke atoomgetal.</li>
</ol></li>
<li>Metale is gewoonlik blink, rekbaar, en smeebaar. Die meeste is vaste stowwe by kamertemperatuur en het ho&#235; smelt- en kookpunte.</li>
<li>Nie-metale kan vaste stowwe, vloeistowwe of gasse by kamertemperatuur wees. Hulle het 'n groot verskeidenheid van eienskappe wat gewoonlik afhang van die fase waarin hulle is.</li>
<li>Die halfmetale is almal vaste stowwe by kamertemperatuur. Hulle het gewoonlik 'n kombinasie van metaal- en nie-metaaleienskappe.</li>
</ol><p/>

<p>Ons het in Gr. 7 geleer van die oorsprong van die Periodieke Tabel. Laat ons nou ook hersien wat ons toe geleer het, sodat ons 'n stewige basis het vir ons nuwe werk.</p>

<p/>

<p>Die Periodieke Tabel is basies 'n kaart wat wetenskaplikes gebruik om die bekende elemente te lys. Die tabel bestaan uit individuele te&#235;ls vir elkeen van die elemente. Watter inligting kan ons op die Periodieke Tabel vind? Dit is waaroor dit in die volgende afdeling gaan.</p>

<p/>
<div class="section"><h3 class="title" id="toc-id-9">Watter inligting kan ons op die Periodieke Tabel vind?</h3>
<p/>

<p>Die inligting wat gewoonlik op elke te&#235;l van die Periodieke Tabel verskyn, is die volgende:</p>
<ul data-class="ListBulleted"><li>Die chemiese simbool; en</li>
<li>Die atoomgetal</li>
</ul><p/>

<p>Die onderstaande diagram toon 'n voorbeeld van een van die te&#235;ls in die Periodieke Tabel. Kan jy die element wat dit verteenwoordig identifiseer? Hoeveel protone het dit in sy atome? </p><hr/><hr/><div class="teachers-guide">
<p>C is koolstof. Dit het 6 protone (deur die atoomgetal aangedui).</p>
</div><figure><img src="images/gr9mm01-gd-0011_afr.png" width="300"/><figcaption class="caption">'n Voorbeeld van een van die te&#235;ls in die Periodieke Tabel</figcaption></figure><div class="teachers-guide">
<p>Die atoomgetal (Z) word gewoonlik bo-aan elke te&#235;l vir 'n element in die Periodieke Tabel geskryf, en die groter atoommassagetal (A) word onderaan elke te&#235;l geskryf</p>
</div>
<p/>
<div class="note col-md-6" data-type="takenote">
<p>'n Groot weergawe van die Periodieke Tabel is op die binneste omslag van jul werkboeke gedruk vir gerieflik naslaan.</p>
</div>
<p/>

<p>Daar is verskillende weergawes van die Periodieke Tabel, wat elk ander inligting in verband met die elemente kan bevat. Kan jy identifiseer watter inligting van die elemente in die volgende tabel verskaf word? </p><hr/><div class="teachers-guide">
<p>Die tabel bevat slegs die chemiese simbool en atoomgetal van elke element.</p>
</div>
<p/>
<figure id="gd-idm4418080"><img src="images/gr9mm01-gd-0012_afr.png" width="300"/></figure><p/>

<p>Die volgende Periodieke Tabel toon slegs die simbole vir die elemente.</p>
<figure><img src="images/gr9mm01-gd-0013.jpg" width="300"/></figure><p/>

<p>Ander weergawes van die Periodieke Tabel mag addisionele inligting bevat, soos:</p>
<ul data-class="ListBulleted"><li>Die elementnaam; en/of</li>
<li>Die atoommassa, gewoonlik onderaan elke te&#235;l vir 'n element aangedui.</li>
</ul><p/>

<p>Die onderstaande diagramme toon voorbeelde van hoe hierdie inligting soms voorgestel word.</p>

<p/>
<figure><img src="images/gr9mm01-gd-0014_afr.png" width="300"/><figcaption class="caption">Hierdie te&#235;l toon inligting oor die element koper</figcaption></figure><p/>
<figure><img src="images/gr9mm01-gd-0015_afr.png" width="300"/></figure><p/>
<div class="note col-md-6" data-type="visit">
<p>'n Interaktiewe skakel op die Periodieke Tabel. Klik op elke element om heelwat interessante inligting daaroor te sien.<a data-class="ExternalLink" href="http://bit.ly/14nnga0">bit.ly/14nnga0</a></p>
</div>
<p/></div><div class="section"><h3 class="title" id="toc-id-10">Hoe is die elemente in die Periodieke Tabel gerangskik?</h3>
<p/>
<div class="note col-md-6" data-type="newwords"><ul data-class="ListBulleted"><li>metaal</li>
<li>nie-metaal</li>
<li>halfmetaal</li>
<li>groep</li>
<li>periode</li>
<li>elektrone</li>
<li>neutrone</li>
<li>protone</li>
</ul></div>
<p/>

<p>Ons het geleer dat die elemente op 'n baie spesifieke wyse in die Periodieke Tabel gerangskik is.</p>

<p/>

<p>Die elemente is in volgorde van toenemende atoomgetal gerangskik. Die element met die kleinste atoomgetal is waterstof (H: atoomgetal = 1) in die boonste linkerhoek van die tabel. Die elemente met die hoogste atoomgetalle word aan die onderkant van die tabel gevind.</p>

<p/>

<p>Die elemente word ook in blokke gerangskik en hierdie blokke word dikwels met verskillende kleure voorgestel. Die volgende Periodieke Tabel wys ons waar die metale, nie-metale en halfmetale gevind kan word.</p>

<p/>
<figure id="gd-idm3659296"><img src="images/gr9mm01-gd-0016.png" width="300"/></figure><p>Ons kan opsom:</p>
<ul data-class="ListBulleted"><li>Die <strong>metale</strong> word gevind aan die linkerkant van die Periodieke Tabel en strek feitlik oor die hele tabel, behalwe die boonste regterhoek. In die tabel hierbo is die metale blou.</li>
<li>Die <strong>nie-metale</strong> word in 'n relatief klein, driehoekige area in die boonste regterkant van die tabel gevind. In die bostaande tabel is die nie-metale rooi.</li>
<li>'n Paar elemente wat metaal- en nie-metaaleienskappe het (die <strong>halfmetale</strong> genoem) skei die metale van die nie-metale. Hulle kom in 'n diagonale strook aan die regterkant van die tabel voor. In die bostaande tabel is die halfmetale geel.</li>
</ul><p/>
<div class="note col-md-6" data-type="takenote">
<p>Daar word ook soms na die halfmetale as die metallo&#239;ede verwys.</p>
</div>
<p/>

<p>Noudat ons hersien het wat ons reeds in vorige grade geleer het, kan ons 'n paar nuwe eienskappe van die Periodieke Tabel aanleer.</p>

<p/>

<p>Al die tabelle het rye en kolomme. Kan jy die verskil onthou tussen vertikaal en horisontaal? Teken kort lyne om die verskil tussen 'vertikaal' en 'horisontaal' in die volgende tabel aan te toon.</p>

<p/>
<table><tr><td><p><strong>Vertikaal</strong></p></td><td><p><strong>Horisontaal</strong></p></td></tr><tr><td><p/></td><td><p/>

                    
<p/>

                    
<p/></td></tr></table><p/>
<div class="teachers-guide">
<p>Leerders behoort die volgende te teken:</p>
<table><tr><td><p>Vertikaal</p></td><td><p>Horisontaal</p></td></tr><tr><td><figure id="gd-idp1918576"><img src="images/gr9mm01-gd-0017.png" width="300"/></figure></td><td><p/>

                    
<p/>

                    <figure id="gd-idm8082016"><img src="images/gr9mm01-gd-0018.png" width="300"/></figure></td></tr></table><p/>
</div>
<p/>

<p>Vertikaal loop 'op en af', en horisontaal loop 'van kant tot kant'. In 'n konvensionele tabel loop die kolomme vertikaal, en die rye loop horisontaal.</p>
<figure id="gd-idp817600"><img src="images/gr9mm01-gd-0019_afr.png" width="300"/></figure><p/>

<p>Daar is spesiale woorde wat die kolomme en rye van die Periodieke Tabel beskryf. Die volgende diagram wys wat die kolomme en rye genoem word.</p>

<p/>
<figure id="gd-idp2721792"><img src="images/gr9mm01-gd-0020_afr.png" width="300"/></figure><p/>

<p><strong>Groepe:</strong> Die vertikale kolomme van die Periodieke Tabel word groepe genoem. Die groepe in die Periodieke Tabel word op so 'n manier genommer dat Groep 1 aan die linkerkant is. Hoeveel groepe is daar? </p><hr/><div class="teachers-guide">
<p>Daar is 18 groepe.</p>
</div>
<p/>

<p>Die groepe is van 1 tot 18 genommer. Op ouer tabelle is die groepe op 'n ingewikkelder wyse genommer. Die kleurvolle Periodieke Tabel van Gr. 7 (vroe&#235;r getoon) is 'n voorbeeld van die nommeringstyl wat jy in ouer handboeke en ander wetenskaplike bronne sou kon vind.</p>

<p/>

<p><strong>Periodes:</strong> Die horisontale rye van die Periodieke Tabel word periodes genoem. Die eerste periode is aan die bokant van die tabel. Wat is die eerste element in die derde periode? </p><hr/><div class="teachers-guide">
<p>Dit is natrium (Na).</p>
</div>
<p/>

<p>Watter element is in Groep 14 en in die tweede periode? Skryf sy simbool en naam. </p><hr/><div class="teachers-guide">
<p>Dit is C, koolstof.</p>
</div>
<p/></div><div class="section"><h3 class="title" id="toc-id-11">Name en chemiese simbole</h3>
<p/>

<p>In Gr. 7 het ons geleer dat elke element 'n unieke naam het. Ons het ook geleer dat elke element 'n unieke simbool het. Daar is 'n lysie van eenvoudige re&#235;ls om te onthou wanneer chemiese simbole gebruik word:</p>
<ol data-class="ListEnumerated"><li>Elke element het sy eie, unieke simbool.</li>
<li>Die simbool is gewoonlik (maar nie altyd nie) die eerste een of twee letters van die naam van die element.</li>
<li>Die eerste letter van die simbool is altyd 'n hoofletter.</li>
<li>As die simbool twee letters het, is die tweede letter altyd 'n kleinletter.</li>
<li>Sommige elemente het simbole wat van hul Latynse name afgelei is.</li>
</ol><p/>

<p>Daar word van ons as wetenskaplikes verwag om die name en simbole van al die belangrikste elemente te ken. Daar sal nie van jou verwag word om nou reeds almal uit die kop te leer nie, maar teen die einde van hierdie hoofstuk moet jy die name en chemiese simbole van die eerste 20 elemente in die tabel ken. Om hulle 'n bietjie makliker te maak om te onthou, is hulle hieronder in 'n tabel geplaas.</p>

<p/>
<div class="note col-md-6" data-type="visit">
<p>Die Periodieke Tabel liedjie!<a data-class="ExternalLink" href="http://bit.ly/18olBoT">bit.ly/18olBoT</a></p>
</div>
<p/>
<div class="activity" data-type="Activity"><h1 class="title">Elemente in die Periodieke Tabel</h1>
<p/>
<div class="note col-md-6" data-type="takenote">
<p>Jy moet die name en simbole van die eerste 20 elemente in die Periodieke Tabel ken, asook yster, koper en sink.</p>
</div>
<p><strong>INSTRUKSIES:</strong></p>
<ol data-class="ListEnumerated"><li>Gebruik jou Periodieke Tabel om die volgende tabel te voltooi.</li>
<li>Skryf die chemiese simbool en naam vir elkeen van die eerste 20 elemente, ge&#239;dentifiseer deur hul atoomgetalle.</li>
</ol><p/>
<table><tr><td><p><strong>Atoomgetal</strong></p></td><td><p><strong>Chemiese simbool</strong></p></td><td><p><strong>Elementnaam</strong></p></td></tr><tr><td><p>1</p></td><td><p/></td><td><p/></td></tr><tr><td><p>2</p></td><td><p/></td><td><p/></td></tr><tr><td><p>3</p></td><td><p/></td><td><p/></td></tr><tr><td><p>4</p></td><td><p/></td><td><p/></td></tr><tr><td><p>5</p></td><td><p/></td><td><p/></td></tr><tr><td><p>6</p></td><td><p/></td><td><p/></td></tr><tr><td><p>7</p></td><td><p/></td><td><p/></td></tr><tr><td><p>8</p></td><td><p/></td><td><p/></td></tr><tr><td><p>9</p></td><td><p/></td><td><p/></td></tr><tr><td><p>10</p></td><td><p/></td><td><p/></td></tr><tr><td><p>11</p></td><td><p/></td><td><p/></td></tr><tr><td><p>12</p></td><td><p/></td><td><p/></td></tr><tr><td><p>13</p></td><td><p/></td><td><p/></td></tr><tr><td><p>14</p></td><td><p/></td><td><p/></td></tr><tr><td><p>15</p></td><td><p/></td><td><p/></td></tr><tr><td><p>16</p></td><td><p/></td><td><p/></td></tr><tr><td><p>17</p></td><td><p/></td><td><p/></td></tr><tr><td><p>18</p></td><td><p/></td><td><p/></td></tr><tr><td><p>19</p></td><td><p/></td><td><p/></td></tr><tr><td><p>20</p></td><td><p/></td><td><p/></td></tr></table><div class="teachers-guide">
<p/>
<table><tr><td><p><strong>Atoomgetal</strong></p></td><td><p><strong>Chemiese simbool</strong></p></td><td><p><strong>Elementnaam</strong></p></td></tr><tr><td><p>1</p></td><td><p>H</p></td><td><p>Waterstof</p></td></tr><tr><td><p>2</p></td><td><p>He</p></td><td><p>Helium</p></td></tr><tr><td><p>3</p></td><td><p>Li</p></td><td><p>Litium</p></td></tr><tr><td><p>4</p></td><td><p>Be</p></td><td><p>Berillium</p></td></tr><tr><td><p>5</p></td><td><p>B</p></td><td><p>Boor</p></td></tr><tr><td><p>6</p></td><td><p>C</p></td><td><p>Koolstof</p></td></tr><tr><td><p>7</p></td><td><p>N</p></td><td><p>Stikstof</p></td></tr><tr><td><p>8</p></td><td><p>O</p></td><td><p>Suurstof</p></td></tr><tr><td><p>9</p></td><td><p>F</p></td><td><p>Fluoor</p></td></tr><tr><td><p>10</p></td><td><p>Ne</p></td><td><p>Neon</p></td></tr><tr><td><p>11</p></td><td><p>Na</p></td><td><p>Natrium</p></td></tr><tr><td><p>12</p></td><td><p>Mg</p></td><td><p>Magnesium</p></td></tr><tr><td><p>13</p></td><td><p>Al</p></td><td><p>Aluminium</p></td></tr><tr><td><p>14</p></td><td><p>Si</p></td><td><p>Silikon</p></td></tr><tr><td><p>15</p></td><td><p>Jy moet die name en simbole van die eerste 20 elemente in die Periodieke Tabel ken, asook yster, koper en sink.</p></td><td><p>Fosfor</p></td></tr><tr><td><p>16</p></td><td><p>S</p></td><td><p>Swawel</p></td></tr><tr><td><p>17</p></td><td><p>Cl</p></td><td><p>Chloor</p></td></tr><tr><td><p>18</p></td><td><p>Ar</p></td><td><p>Argon</p></td></tr><tr><td><p>19</p></td><td><p>K</p></td><td><p>Kalium</p></td></tr><tr><td><p>20</p></td><td><p>Ca</p></td><td><p>Kalsium</p></td></tr></table><p/>
</div><ol data-class="ListEnumerated"><li>
          
<p>Daar is drie belangrike industri&#235;le metale waarvan jy die name en formules moet ken. Hul atoomgetalle is in die tabel hier onder ingevul. Voltooi die tabel deur die chemiese simbole en elementname in te vul.</p>

          
<p/>

          <table><tr><td><p><strong>Atoomgetal</strong></p></td><td><p><strong>Chemiese simbool</strong></p></td><td><p><strong>Elementnaam</strong></p></td></tr><tr><td><p>26</p></td><td><p/></td><td><p/></td></tr><tr><td><p>29</p></td><td><p/></td><td><p/></td></tr><tr><td><p>30</p></td><td><p/></td><td><p/></td></tr></table></li>
</ol><div class="teachers-guide">
<p/>
<table><tr><td><p><strong>Atoomgetal</strong></p></td><td><p><strong>Chemiese simbool</strong></p></td><td><p><strong>Elementnaam</strong></p></td></tr><tr><td><p>26</p></td><td><p>Fe</p></td><td><p>Yster</p></td></tr><tr><td><p>29</p></td><td><p>Cu</p></td><td><p>Koper</p></td></tr><tr><td><p>30</p></td><td><p>Zn</p></td><td><p>Sink</p></td></tr></table><p/>
</div>
<p/>

<p><strong>VRAE:</strong></p>
<div class="teachers-guide">
<p>Hierdie dien ook as hersiening van dit wat in Gr. 8 in verband met die atoom behandel is.</p>
</div><div class="exercises"><div class="problemset"><div class="entry"><div class="problem">
<p>Wat s&#234; die atoomgetal vir ons van die atome van 'n element? </p><hr/></div><div class="solution">
<p/><p>Dit s&#234; vir ons hoeveel protone daar in die atome is.</p>
</div></div><div class="entry"><div class="problem">
<p>Hoeveel protone is daar in suurstofatome? </p><hr/></div><div class="solution">
<p/><p>Daar is 8 protone (atoomgetal is 8).</p>
</div></div><div class="entry"><div class="problem">
<p>Hoeveel neutrone is daar in die meeste suurstofatome? </p><hr/></div><div class="solution">
<p/><p>Daar is ook 8 neutrone.</p>
</div></div></div></div>
<div class="teachers-guide">
<p>Leerders sal eers in latere grade van isotope leer, en dit is vir nou voldoende om te weet dat die atoommassa 'n aanduiding gee van die getal nukleone (protone en neutrone), dus vir suurstof is die atoommassa 15.999 (afgerond tot die naaste heelgetal is dit 16), en dus is die getal neutrone = 16 - 8, wat 8 is.</p>
</div><div class="exercises"><div class="problemset"><div class="entry"><div class="problem">
<p>Hoeveel elektrone sal daat in 'n neutrale suurstofatoom wees? </p><hr/></div><div class="solution">
<p/><p>Daar sal 8 elektrone wees.</p>
</div></div></div></div>
<div class="teachers-guide">
<p>Op hierdie stadium het leerders nog nie van ione geleer nie, en beskou ons dus slegs neutrale atome waarin die getal elektrone gelyk is aan die getal protone.</p>
</div><div class="exercises"><div class="problemset"><div class="entry"><div class="problem">
<p>Wat is die lading op protone en elektrone? </p><hr/></div><div class="solution">
<p/><p>Elektrone is negatief gelaai en protone is positief gelaai.</p>
</div></div><div class="entry"><div class="problem">
<p>Hoe is die protone, neutrone en elektrone (die sub-atomiese partikels) in 'n atoom gerangskik? </p><hr/><hr/></div><div class="solution">
<p/><p>Die protone en neutrone wat in die middel saamgebondel is, vorm die kern, terwyl die elektrone 'n veel groter ruimte/wolk/area rondom die kern beset.</p>
</div></div><div class="entry"><div class="problem">
<p>Teken 'n model van 'n suurstofatoom in die spasie hieronder. Etiketteer jou diagram. <br/><br/><br/><br/><br/><br/></p>
</div><div class="solution">
<p/><p>Leerders moet 'n sentrale kern met 8 protone en 8 neutrone teken, met 8 elektrone wat 'n wolk om die kern vorm. 'n Model van 'n stikstofatoom word hieronder as voorbeeld gegee:</p>

          <figure id="gd-idp18866352"><img src="images/gr9mm01-gd-0021_afr.png" width="300"/></figure><p/>
</div></div></div></div>

<p/>
</div>

<p/>

<p>Jy sal wonder waarom die Periodieke Tabel presies 18 groepe het en nie 14 of 10 of enige ander getal nie. Dit is 'n baie goeie vraag! Die eintlike verduideliking is taamlik ingewikkeld, en het te doen met hoe die elektrone binne-in die atoom versprei is. Jy sal in groter detail hiervan leer as jy Fisiese Wetenskappe in Gr. 10 neem.</p>

<p/>
<div class="note col-md-6" data-type="didyouknow">
<p>Alhoewel die elektrone in 'n atoom so vinnig beweeg dat dit nie moontlik is om hul werklike 'posisies' te beskryf nie, kon wetenskaplikes tog patrone in die rangskikking van die elektrone uitwerk. Hierdie patrone herhaal na elke 18de element.</p>
</div>
<p/></div><div class="section"><h3 class="title" id="toc-id-12">Eienskappe van elemente in dieselfde groep</h3>
<p/>

<p>Elemente van dieselfde groep het dikwels soortgelyke fisiese en chemiese eienskappe. Dit is vir eers genoeg om te weet dat die elektrone in die atome van 'n element die chemiese eienskappe van daardie element bepaal. Aangesien die 'elektronpatrone' na elke 18de element herhaal, is daar 18 groepe. Aangesien die elemente in 'n groep soortgelyke 'elektronpatrone' het, sal hulle eenders optree in chemiese reaksies.</p>

<p/>

<p>Hier is 'n voorbeeld wat jou sal oortuig van die feit:</p>

<p/>

<p>Die metale van Groep 1 word die <strong>alkalimetale</strong> genoem. Kan jy die naam en chemiese simbool van die ligste lid van die groep skryf? Jy kan waterstof ignoreer, wat eintlik 'n nie-metaal is, maar saam met die alkalimetale in die Periodieke Tabel geplaas is omdat dit 'n soortgelyke elektronpatroon het. </p><hr/><div class="teachers-guide">
<p>Dit is Litium (Li)</p>
</div>
<p/>
<div class="note col-md-6" data-type="visit">
<p>Kyk na hierdie video van metaal wat met water reageer!<a data-class="ExternalLink" href="http://bit.ly/1cH6ADx">bit.ly/1cH6ADx</a></p>
</div>
<p/>
<div class="teachers-guide">
<p>Hier is 'n video om onderwysers te help om die eienskappe van alkalimetale te demonstreer, met inbegrip van die brand in lug, en reaksies met water. Dit is 'n lang video, maar die kyk werd. <a data-class="ExternalLink" href="http://bit.ly/11YFtOe">bit.ly/11YFtOe</a></p>
</div>
<p/>

<p>Litium, en al die ander alkalimetale, is sagte dof-grys metale. Hulle lyk baie eenders en het soortgelyke <strong>fisiese</strong> eienskappe.</p>

<p/>

<p>Hierdie elemente reageer almal op 'n baie vreemde wyse met water.</p>

<p/>

<p>Wanneer ons byvoorbeeld 'n klein stukkie litium in water laat val, sal dit onmiddellik met die water begin reageer. Hier is die chemiese vergelyking vir die reaksie:</p>

<p/>

<p>2 Li + 2 H<sub>2</sub>O &#8594; 2 LiOH + H<sub>2</sub></p>

<p/>

<p>Die stukkie litiummetaal sal op die oppervlak van die water ronddans, want die reaksie lewer waterstofgas (H<sub>2</sub>), wat klein borrels onder die litium laat uitstroom. Hitte word ook vrygestel en soms sal die waterstofgas bo-op die water begin brand. Die ander produk wat vorm is litiumhidroksied. Kan jy sy formule in die chemiese vergelyking hierbo vind? </p><hr/><div class="teachers-guide">
<p>Dit is LiOH.</p>
</div>
<p/>

<p>Skryf die woordvergelyking onder die bostaande chemiese vergelyking.</p>
<div class="teachers-guide">
<p>Leerders behoort die volgende woordvergelyking te skryf: litium + water &#8594; litiumhidroksied + waterstofgas.</p>
</div>
<p/>

<p>Wat is die reaktante en die produkte in bostaande chemiese reaksies? </p><hr/><div class="teachers-guide">
<p>Die reaktante is litium en water en die produkte is litiumhidroksied en waterstofgas.</p>
</div>
<p/>
<figure><img src="images/gr9mm01-gd-0022.jpg" width="250" alt="http://commons.wikimedia.org/wiki/File:Lithium\_in\_mineral\_oil.jpg"/><figcaption class="caption">Litiummetaal word in olie geb&#234;re en dryf in die bottel. Hoekom dink jy is dit die geval?<a href="http://commons.wikimedia.org/wiki/File:Lithium_in_mineral_oil.jpg"> http://commons.wikimedia.org/wiki/File:Lithium_in_mineral_oil.jpg </a></figcaption></figure><p/>
<div class="teachers-guide">
<p>Vra eerstens vir die leerders waarom hulle dink dit in olie, en nie byvoorbeeld in water nie, gestoor word. Dit is omdat dit baie maklik met water reageer en dit ook met verloop van tyd stadig met suurstof in die lug reageer, en dit dus die beste is om dit in olie te bewaar. Vra vervolgens vir die leerders waarom hulle dink die stukkie litiummetaal in die bottel met olie dryf. Dit is omdat litium die ligste metaal in die heelal is, ligter en minder dig as olie is, en dus dryf. Dit sluit aan by die deeltjiemodel van materie en dit wat in Gr. 8 in verband met digtheid van verskillende materiale behandel is.</p>
</div>
<p/>

<p>Nou is dit interessant dat al die ander alkalimetale op dieselfde wyse optree. Natrium is meer reaktief as litium, en dit dans nie net op die oppervlak van die water rond nie, maar ontvlam ook onmiddellik. Die chemiese reaksie is egter feitlik identies:</p>

<p/>

<p>2 Na + 2 H<sub>2</sub>O &#8594; 2 NaOH + H<sub>2</sub></p>

<p/>

<p>Kan jy sien hoe eenders hierdie reaksie en die een tussen litium en water is?</p>
<figure><img src="images/gr9mm01-gd-0023.jpg" width="300"/><figcaption class="caption">Wanneer groot hoeveelhede natrium met water in aanraking kom, is daar 'n ontploffing, soos in hierdie foto waar water op 1,5 kg natrium gegooi is.</figcaption></figure><p/>

<p>Kalium is selfs meer reaktief as natrium, en dit ontplof wanneer dit die oppervlak van die water tref:</p>

<p/>

<p>2 K + 2 H<sub>2</sub>O &#8594; 2 KOH + H<sub>2</sub></p>

<p/>
<figure><img src="images/gr9mm01-gd-0024.jpg" width="300" alt="http://commons.wikimedia.org/wiki/File:Kaalumi\_reaktsioon\_veega.jpg"/><figcaption class="caption">'n Klein stukkie kalium ontplof soos dit met die water reageer. <a href="http://commons.wikimedia.org/wiki/File:Kaalumi_reaktsioon_veega.jpg"> http://commons.wikimedia.org/wiki/File:Kaalumi_reaktsioon_veega.jpg </a></figcaption></figure><p/>

<p>Waarop jy hier behoort te let, is dat al hierdie elemente, almal van dieselfde groep, eenders reageer wanneer hulle met water in aanraking kom. Dit is wat ons bedoel as ons s&#234; dat elemente van dieselfde groep eenderse <strong>chemiese</strong> eienskappe het.</p>

<p/></div></div><div class="section"><h2 class="title" id="toc-id-13">Name van verbindings</h2>
<p/>
<div class="teachers-guide">
<p>KABV vereis dat leerders modelle maak (deur gebruik te maak van krale, boontjies, kunsklei of speelklei) van verskeie elemente en verbindings. Ons het doelbewus die insluiting van aktiwiteite wat die bou of teken van 'molekules' van ioniese verbindings soos NaCl en CuO vereis, vermy. Die rede vir hierdie tipe weglating sluit aan by die nota vroe&#235;r waarin verduidelik is dat ioniese verbindings roosters vorm eerder as molekules. Hul fundamentele eenhede word nie molekules genoem nie, maar wel 'formule-eenhede'.</p>
</div>
<p/>
<div class="note col-md-6" data-type="newwords"><ul data-class="ListBulleted"><li>IUPAC</li>
<li>IUPAC-sisteem</li>
<li>sistematiese naam</li>
<li>agtervoegsel</li>
<li>voorvoegsel</li>
</ul></div>
<p/>

<p>Daar is dalk twee of meer mense in jou klas met dieselfde naam? Dan sal jy weet hoe verwarrend dit kan wees as twee mense dieselfde naam het!</p>

<p/>

<p>Ons het geleer dat elke element 'n unieke naam het. Dit is belangrik, sodat ons nie elemente met mekaar sal verwar nie.</p>

<p/>
<div class="section"><h3 class="title" id="toc-id-14">Elke verbinding het 'n unieke naam</h3>
<p/>

<p>Dit is ewe belangrik vir elke verbinding om 'n unieke naam te h&#234;. Die volgende voorbeeld sal jou help om te sien hoekom:</p>

<p/>
<figure id="gd-idm1435232"><img src="images/gr9mm01-gd-0025_afr.png" width="300"/></figure><p/>

<p>Die twee verbindings CO en CO<sub>2</sub> bestaan uit dieselfde twee elemente, koolstof en suurstof. As ons hulle albei 'koolstofoksied' sou noem (aangesien hulle albei van koolstof en suurstof gemaak is), sou ons hulle maklik met mekaar kon verwar. Onder sekere omstandighede sou dit probleme kon veroorsaak, want CO is baie giftiger vir mens en dier as CO<sub>2</sub>. Dit is dus maklik om in te sien waarom elke verbinding 'n unieke naam moet h&#234;.</p>

<p/>

<p>Wanneer ons die chemiese formules vir verbindings skryf, is hulle altyd 'n samestelling van die simbole van die elemente in die verbinding. Wanneer ons byvoorbeeld die formule NaCl sien, weet ons dat hierdie verbinding bestaan uit Na en Cl.</p>

<p/>

<p>Wanneer ons name aan verbindings gee, word die name van die elemente in die verbinding gekombineer en soms effens verander, om 'n naam vir die verbinding te vorm.</p>

<p/>

<p>Wanneer ons byvoorbeeld die naam <em>natriumchloried</em> hoor, is dit heel duidelik dat die verbinding wat beskryf word uit <em>natrium</em> en <em>chloor</em> moet bestaan. Maar hoekom is dit <em>chloried</em> en nie <em>chloor</em> nie? Wel, soos jy binnekort sal sien, word die naam van die element wat laaste genoem word wanneer die name van die elemente gekombineer word, verander.</p>

<p/>

<p>Alles hierbo mag baie ingewikkeld klink en daarom is 'n sisteem ontwikkel vir die benaming van verbindings. Die sisteem is deur die <strong>International Union of Pure and Applied Chemistry (IUPAC)</strong> ontwikkel. Die sisteem is op so 'n wyse ontwerp dat die naam van 'n verbinding die elemente waaruit dit bestaan en hoe hulle saamgestel is, beskryf.</p>

<p/>

<p>Die IUPAC-sisteem vir die benaming van verbindings is baie kompleks, maar ons hoef nie al die re&#235;ls te leer nie. Op hierdie stadium hoef ons slegs te leer hoe om verbindings wat uit twee elemente bestaan, te benoem.</p>

<p/>

<p>Op hierdie vlak moet ons kan onderskei tussen twee tipes verbindings, want die tipe verbinding bepaal hoe dit benoem moet word.</p>

<p/></div><div class="section"><h3 class="title" id="toc-id-15">Tipe 1: Verbindings wat 'n metaal en 'n nie-metaal bevat</h3>
<p/>
<div class="teachers-guide">
<p>Hierdie verbindings word ioniese verbindings genoem op grond van die tipe binding wat hier betrokke is. KABV maak nie op hierdie vlak 'n onderskeid tussen kovalente en ioniese verbindings nie. Dit is enersyds verstaanbaar. Leerders het nog nie van ioniese en kovalente binding in verbindings geleer nie en sou dus nie in staat wees om die onderskeid tussen ioniese en kovalente verbindings te verstaan nie. Andersyds, as daar nie 'n mate van onderskeid duidelik gemaak word nie, sal leerders nie daarin slaag om te verstaan waarom MgO magnesiumoksied genoem word terwyl CO koolstofmonoksied genoem word, of MgCl<sub>2</sub> magnesiumchloried genoem word, maar SCl<sub>2</sub> swaweldichloried genoem word. Daarom het ons besluit om 'n onderskeid te tref tussen verbindings wat 'n metaal en 'n nie-metaal bevat (ioniese verbindings) en verbindings wat slegs nie-metale bevat (kovalente verbindings).</p>

<p/>

<p>Hierdie is nie die enigste moontlike kombinasies van elemente nie - 'n halfmetaal kan met 'n nie-metaal verbind, byvoorbeeld in silikondioksied (SiO<sub>2</sub>) - maar die twee verbindingstipes wat hier bespreek word verteenwoordig die twee algemeenste tipes kombinasies van elemente.</p>
</div>
<p/>

<p>Vir hierdie tipe verbindings is die re&#235;l eenvoudig. Die metaal kom eerste en die nie-metaal tweede. Die naam van die nie-metaal verander effens: die agtervoegsel <em>-ied</em> vervang die laaste deel van die naam.</p>

<p/>
<div class="note col-md-6" data-type="takenote">
<p>'n Agtervoegsel is iets wat aan die <strong>einde</strong> van 'n woord geplaas word. 'n Voorvoegsel is iets wat aan die <strong>begin</strong> van 'n woord geplaas word.</p>
</div>
<p/>

<p>Alle verbindings van hierdie tipe vorm kristalroosters eerder as molekules. Wat noem ons die herhalende 'eenhede' in 'n kristalrooster? </p><hr/><div class="teachers-guide">
<p>Formule-eenheid</p>
</div>
<p/>

<p>Hier is 'n paar voorbeelde:</p>

<p/>
<table class="too-large"><tr><td><p><strong>Formule</strong></p></td><td><p><strong>Bestaan uit</strong></p></td><td><p><strong>Naam</strong></p></td><td><p><strong>Voorstelling van een formule-eenheid van die verbinding</strong></p></td></tr><tr><td><p>NaCl</p></td><td><p>Natrium en chloor</p></td><td><p>Natriumchloried</p></td><td><figure id="gd-idm4018736"><img src="images/gr9mm01-gd-0026.png" width="300"/></figure></td></tr><tr><td><p>FeS</p></td><td><p>Yster en swawel</p></td><td><p>Ystersulfied</p></td><td><figure id="gd-idp7620560"><img src="images/gr9mm01-gd-0027.png" width="300"/></figure></td></tr><tr><td><p>MgO</p></td><td><p>Magnesium en suurstof</p></td><td><p>Magnesiumoksied</p></td><td><figure id="gd-idp8203824"><img src="images/gr9mm01-gd-0028.png" width="300"/></figure></td></tr><tr><td><p>LiF</p></td><td><p>Litium en fluoor</p></td><td><p>Litiumfluoried</p></td><td><figure id="gd-idm5347712"><img src="images/gr9mm01-gd-0029.png" width="300"/></figure></td></tr></table><p/>
<div class="activity" data-type="Activity"><h1 class="title">Benaming van metale en nie-metale</h1>
<p/>

<p><strong>INSTRUKSIES:</strong></p>
<ol data-class="ListEnumerated"><li>Verwys na die Periodieke Tabel en voltooi die volgende tabel.</li>
<li>Identifiseer die elemente waaruit die verbinding bestaan en gee die naam van die verbinding. </li>
</ol><p/>
<table><tr><td><p><strong>Formule</strong></p></td><td><p><strong>Uit watter elemente bestaan dit?</strong></p></td><td><p><strong>Naam</strong></p></td></tr><tr><td><p>Li<sub>2</sub>O</p></td><td><p/></td><td><p/></td></tr><tr><td><p>KCl</p></td><td><p/></td><td><p/></td></tr><tr><td><p>CuO</p></td><td><p/></td><td><p/></td></tr><tr><td><p>NaBr</p></td><td><p/></td><td><p/></td></tr></table><div class="exercises"><div class="problemset"><div class="entry"><div class="problem">
<p/>
</div><div class="solution">
<p/><p/>

          <table><tr><td><p><strong>Formule</strong></p></td><td><p><strong>Uit watter elemente bestaan dit?</strong></p></td><td><p><strong>Naam</strong></p></td></tr><tr><td><p>Li2O</p></td><td><p>2 Litium en 1 suurstof</p></td><td><p>Litiumoksied</p></td></tr><tr><td><p>KCl</p></td><td><p>1 Kalium en 1 chloor</p></td><td><p>Kaliumchloried</p></td></tr><tr><td><p>CuO</p></td><td><p>1 Koper en 1 suurstof</p></td><td><p>Koperoksied</p></td></tr><tr><td><p>NaBr</p></td><td><p>1 Natrium en 1 broom</p></td><td><p>Natriumbromied</p></td></tr></table><p/>
</div></div></div></div>

<p/>
</div>

<p/></div><div class="section"><h3 class="title" id="toc-id-16">Tipe 2: Verbindings wat slegs nie-metale bevat</h3>
<p/>

<p>Hierdie tipe verbinding is effens ingewikkelder om te benoem. Daar is drie re&#235;ls wat gevolg moet word. Hulle is die volgende:</p>

<p/>

<p><strong>Re&#235;l 1:</strong></p>

<p>Die naam van die element meer na links in die Periodieke Tabel kom eerste, gevolg deur die naam van die element meer na regs in die tabel. Die naam van die tweede element verander effens: die agtervoegsel <em>-ied</em> vervang die laaste deel van die naam.</p>

<p/>

<p>Byvoorbeeld:</p>
<ul data-class="ListBulleted"><li>suurstof verander na oks<em>ied</em></li>
<li>fluoor word fluor<em>ied</em></li>
<li>chloor word chlor<em>ied</em></li>
<li>stikstof word nitr<em>ied</em></li>
</ul><p/>

<p><strong>Re&#235;l 2:</strong></p>

<p>Wanneer twee of meer verbindings verskillende getalle van dieselfde elemente het (soos CO en CO<sub>2</sub> in ons voorbeeld hierbo), moet ons voorvoegsels bysit om verwarring te voorkom.</p>

<p/>

<p>Die eerste vier voorvoegsels word in die onderstaande tabel gegee:</p>
<table><tr><td><p><strong>Aantal atome</strong></p></td><td><p><strong>Voorvoegsel</strong></p></td></tr><tr><td><p>1</p></td><td><p>mono-</p></td></tr><tr><td><p>2</p></td><td><p>di-</p></td></tr><tr><td><p>3</p></td><td><p>tri-</p></td></tr><tr><td><p>4</p></td><td><p>tetra-</p></td></tr><tr><td><p>5</p></td><td><p>penta-</p></td></tr></table><p/>
<div class="note col-md-6" data-type="takenote">
<p>Die voorvoegsel mono- word gewoonlik weggelaat uit die begin van die eerste woord van die naam. Byvoorbeeld, CO is koolstofmonoksied, nie <em>mono</em>koolstofmonoksied nie.</p>
</div>
<p/>

<p>Hier is 'n paar voorbeelde van hoe hierdie re&#235;l toegepas moet word:</p>

<p/>

<p>Verbindings van koolstof en suurstof:</p>
<ul data-class="ListBulleted"><li>CO - koolstofmonoksied (let daarop dat dit nie mono-oksied is nie, maar monoksied)</li>
<li>CO<sub>2</sub> - koolstofdioksied</li>
</ul><p/>

<p>Verbindings van stikstof en suurstof:</p>
<ul data-class="ListBulleted"><li>NO<sub>2</sub> - stikstofdioksied</li>
<li>N<sub>2</sub>O<sub>4</sub> - distikstoftetroksied (het jy opgelet tetraoksied word tetroksied?)</li>
</ul><p/>

<p>Verbindings van swawel en suurstof:</p>
<ul data-class="ListBulleted"><li>SO<sub>2</sub> - swaweldioksied</li>
<li>SO<sub>3</sub> - swaweltrioksied</li>
</ul><p/>

<p>Ons gaan dit wat ons sover geleer het, in die volgende twee kort aktiwiteite oefen. Eerstens sal ons name van formules skryf.</p>

<p/>
<div class="activity" data-type="Activity"><h1 class="title">Die skryf van name van die formules van verbindings</h1>
<p/>

<p><strong>MATERIALE:</strong></p>
<ul data-class="ListBulleted"><li>speelklei, boontjies of krale</li>
</ul><p/>

<p><strong>INSTRUKSIES:</strong></p>
<ol data-class="ListEnumerated"><li>Hoe sou jy die volgende verbindings benoem? Skryf die naam langs elke formule in die onderstaande tabel. </li>
<li>Bou een molekule van elke verbinding met speelklei, boontjies of krale. As jy nie seker is hoe om die atome te rangskik nie, is hier 'n belangrike wenk: die atoom wat eerste in die naam kom (dit sal gewoonlik ook die eerste atoom in die formule wees) moet in die middel van die molekule geplaas word. Al die ander atome moet rondom dit geplaas word. Hulle sal aan die atoom in die middel gebind wees, maar nie aan mekaar nie.</li>
<li>Maak 'n skets van jou molekule in die laaste kolom van die tabel.</li>
</ol><p/>
<table><tr><td><p><strong>Formule van die verbinding</strong></p></td><td><p><strong>Naam van die verbinding</strong></p></td><td><p><strong>Voorstelling van een molekule van die verbinding</strong></p></td></tr><tr><td><p>CO<sub>2</sub></p></td><td><p/></td><td><p/>

                    
<p/>

                    
<p/>

                    
<p/>

                    
<p/></td></tr><tr><td><p>PF<sub>3</sub></p></td><td><p/></td><td><p/>

                    
<p/>

                    
<p/>

                    
<p/>

                    
<p/>

                    
<p/></td></tr><tr><td><p>SF<sub>4</sub></p></td><td><p/></td><td><p/>

                    
<p/>

                    
<p/>

                    
<p/>

                    
<p/>

                    
<p/>

                    
<p/>

                    
<p/>

                    
<p/></td></tr><tr><td><p>CCl<sub>4</sub></p></td><td><p/></td><td><p/>

                    
<p/>

                    
<p/>

                    
<p/>

                    
<p/>

                    
<p/>

                    
<p/>

                    
<p/>

                    
<p/></td></tr></table><div class="exercises"><div class="problemset"><div class="entry"><div class="problem">
<p/>
</div><div class="solution">
<p/><p/>

          <table><tr><td><p><strong>Formule van die verbinding</strong></p></td><td><p><strong>Naam van die verbinding</strong></p></td><td><p><strong>Voorstelling van een molekule van die verbinding</strong></p></td></tr><tr><td><p>CO<sub>2</sub></p></td><td><p>koolstofdioksied</p></td><td><figure id="gd-idp18838352"><img src="images/gr9mm01-gd-0030.png" width="300"/></figure></td></tr><tr><td><p>H<sub>2</sub>O</p></td><td><p>waterstofdioksied (water)</p></td><td><figure id="gd-idp4883568"><img src="images/gr9mm01-gd-0031.png" width="300"/></figure></td></tr><tr><td><p>PF<sub>3</sub></p></td><td><p>fosfortrifluoried</p></td><td><figure id="gd-idp4880384"><img src="images/gr9mm01-gd-0032.png" width="300"/></figure></td></tr><tr><td><p>SF<sub>4</sub></p></td><td><p>swaweltetrafluoried</p></td><td><figure id="gd-idp2777696"><img src="images/gr9mm01-gd-0033.png" width="300"/></figure></td></tr><tr><td><p>CCl<sub>4</sub></p></td><td><p>koolstoftetrachloried</p></td><td><figure id="gd-idm3291520"><img src="images/gr9mm01-gd-0034.png" width="300"/></figure></td></tr></table><p/>
</div></div></div></div>
<div class="teachers-guide">
<p>Die kleure van die atome is nie belangrik nie, solank atome van dieselfde element net dieselfde kleur is. Die groottes is nie krities nie, maar jy sal dalk aan die leerders wil voorstel dat die elemente ho&#235;r op in die Periodieke Tabel geneig sal wees om kleiner te wees as di&#233; laer af. As leerders onseker is oor hoe om die atome te plaas, kan hulle gewys word op die wenk wat vroe&#235;r gegee is: Die atoom wat eerste in die naam (of formule) kom, moet in die middel van die molekule geplaas word. Al die ander atome moet aan die sentrale atoom gebind wees.</p>
</div>
<p/>
</div>

<p/>

<p>Vervolgens gaan ons formules skryf van die name van 'n paar verbindings</p>

<p/>
<div class="activity" data-type="Activity"><h1 class="title">Die skryf van formules van die name van verbindings</h1>
<p/>

<p><strong>MATERIALE:</strong></p>
<ul data-class="ListBulleted"><li>speelklei</li>
</ul><p/>

<p><strong>INSTRUKSIES:</strong></p>
<ol data-class="ListEnumerated"><li>Watter formules sal jy aan die volgende verbindings gee? Skryf die formule langs elke naam in die onderstaande tabel.</li>
<li>Bou 'n model van elke verbinding met speelklei.</li>
<li>Skets een molekule van elke verbinding in die laaste kolom van die tabel.</li>
</ol><p/>
<table><tr><td><p><strong>Formule van die verbinding</strong></p></td><td><p><strong>Naam van die verbinding</strong></p></td><td><p><strong>Voorstelling van een molekule van die verbinding</strong></p></td></tr><tr><td><p/></td><td><p>waterstoffluoried</p></td><td><p/>

                    
<p/>

                    
<p/>

                    
<p/>

                    
<p/></td></tr><tr><td><p/></td><td><p>diwaterstofsulfied</p></td><td><p/>

                    
<p/>

                    
<p/>

                    
<p/>

                    
<p/>

                    
<p/>

                    
<p/>

                    
<p/></td></tr><tr><td><p/></td><td><p>swaweltrioksied</p></td><td><p/>

                    
<p/>

                    
<p/>

                    
<p/>

                    
<p/>

                    
<p/>

                    
<p/>

                    
<p/>

                    
<p/></td></tr><tr><td><p/></td><td><p>koolstofmonoksied</p></td><td><p/>

                    
<p/>

                    
<p/>

                    
<p/>

                    
<p/></td></tr></table><div class="exercises"><div class="problemset"><div class="entry"><div class="problem">
<p/>
</div><div class="solution">
<p/><p/>

          <table><tr><td><p><strong>Formule van die verbinding</strong></p></td><td><p><strong>Naam van die verbinding</strong></p></td><td><p><strong>Voorstelling van een molekule van die verbinding</strong></p></td></tr><tr><td><p>HF</p></td><td><p>waterstoffluoried</p></td><td><figure id="gd-idp6189760"><img src="images/gr9mm01-gd-0035.png" width="300"/></figure></td></tr><tr><td><p>H&#173;2S</p></td><td><p>diwaterstofsulfied</p></td><td><figure id="gd-idp14052192"><img src="images/gr9mm01-gd-0036.png" width="300"/></figure></td></tr><tr><td><p>SO<sub>3</sub></p></td><td><p>swaweltrioksied</p></td><td><figure id="gd-idp6177728"><img src="images/gr9mm01-gd-0037.png" width="300"/></figure></td></tr><tr><td><p>CO</p></td><td><p>koolstofmonoksied</p></td><td><figure id="gd-idm462992"><img src="images/gr9mm01-gd-0038.png" width="300"/></figure></td></tr></table><p/>
</div></div></div></div>

<p/>
<div class="teachers-guide">
<p>Die kleure van die atome is nie belangrik nie, solank atome van dieselfde element dieselfde kleur is. Die groottes is nie krities nie, maar jy sal dalk aan leerders wou voorstel dat die elemente ho&#235;r op in die Periodieke Tabel geneig is om kleiner te wees as di&#233; laer af.</p>
</div></div>

<p>Daar is een bykomstige re&#235;l - 'n maklike een om te onthou!</p>

<p/>

<p><strong>Re&#235;l 3:</strong></p>

<p>In die geval van baie verbindings word die sistematiese name nie normaalweg gebruik nie. In plaas daarvan het hulle <strong>gewone name</strong> wat wyer bekend is. Ons gebruik byvoorbeeld die naam <em>water</em> vir H<sub>2</sub>O, <em>ammoniak</em> vir NH<sub>3</sub>, en <em>metaan</em> vir CH<sub>4</sub>.</p>

<p/>

<p>In hierdie hoofstuk het ons al die inligting in verband met verbindings en die Periodieke Tabel wat ons in vorige jare geleer het, hersien. Ons het ook nuwe inligting tot beide hierdie onderwerpe toegevoeg. Ons het ook 'n belangrike vaardigheid aangeleer, naamlik om die name en formules van verbindings te skryf en te interpreteer.</p>

<p/>
<div class="note col-md-6" data-type="visit">
<p>Bou 'n paar molekules van verbindings met hierdie simulasie!<a data-class="ExternalLink" href="http://bit.ly/14CQ4PO">bit.ly/14CQ4PO</a></p>
</div>
<p/>
<div class="teachers-guide">
<p>Hier is 'n paar wenke vir onderwysers oor die '<em>Bou 'n molekule</em>' simulasie. <a data-class="ExternalLink" href="http://bit.ly/17iXzKG">bit.ly/17iXzKG</a></p>
</div></div></div><div class="section"><h2 class="title" id="toc-id-17">Opsomming</h2>
<p/>
<div class="note col-md-10" data-type="keyconcepts">
<p/>

<p><strong>Elemente</strong></p>
<ul data-class="ListBulleted"><li>Al die atome in 'n element is van dieselfde tipe. Dit beteken dat 'n element nie na ander elemente verander kan word deur enige fisiese of chemiese proses nie. </li>
<li>Elemente kan bestaan uit individuele atome, of as gebonde pare atome, wat diatomiese molekules genoem word. </li>
<li>Wanneer elemente verbind, vorm hulle verbindings.</li>
</ul><p><strong>Verbindings</strong></p>
<ul data-class="ListBulleted"><li>In 'n verbinding is twee of meer verskillende tipes atome chemies gebind in 'n bepaalde vaste verhouding. </li>
<li>Die atome waaruit 'n molekule bestaan, word bymekaar gehou deur spesiale aantrekkings, wat chemiese bindings genoem word.</li>
<li>Verbindings kan gevorm en afgebreek word in chemiese reaksies.</li>
<li>'n Chemiese reaksie waarin 'n verbinding afgebreek word na eenvoudiger verbindings en selfs elemente, word 'n ontbindingsreaksie genoem.</li>
<li>Verbindings kan nie deur fisiese prosesse geskei word nie, maar hulle kan in hul elemente (of eenvoudiger verbindings) geskei word deur chemiese prosesse. </li>
</ul><p><strong>Die Periodieke Tabel</strong></p>
<ul data-class="ListBulleted"><li>Elke element het 'n vaste posisie in die Periodieke Tabel. Die elemente is in volgorde van toenemende atoomgetal gerangskik, met die ligste element (waterstof: H) in die boonste linkerhoek.</li>
<li>'n Element se posisie in die Periodieke Tabel s&#234; vir ons of dit 'n metaal, 'n nie-metaal of 'n halfmetaal is. <ul data-class="ListBulleted"><li>metale word aan die linkerkant van die tabel gevind;</li>
<li>nie-metale word heel regs in die tabel gevind; en</li>
<li>Al die tabelle het rye en kolomme. Kan jy die verskil onthou tussen vertikaal en horisontaal? Teken kort lyne om die verskil tussen 'vertikaal' en 'horisontaal' in die volgende tabel aan te toon.</li>
</ul></li>
<li>'n Element kan op 3 verskillende maniere ge&#239;dentifiseer word: <ul data-class="ListBulleted"><li>elke element het 'n unieke naam;</li>
<li>elke element het 'n unieke chemiese simbool; en</li>
<li>elke element het 'n unieke atoomgetal.</li>
</ul></li>
<li>Die vertikale kolomme van die Periodieke Tabel word groepe genoem. Die Periodieke Tabel het 18 groepe.</li>
<li>Die horisontale rye van die Periodieke Tabel word periodes genoem. Daar is 7 periodes.</li>
<li>Elemente wat tot dieselfde 'groep' van die Periodieke Tabel behoort, toon dieselfde chemiese gedrag, en sal dikwels dieselfde eienskappe h&#234;.</li>
<li>Daar bestaan baie verskillende weergawes van die Periodieke Tabel. Gewoonlik word die elementsimbool, die atoomgetal en die atoommassa van elke element op die tabel aangegee.</li>
</ul><p><strong>Name en formules</strong></p>
<ul data-class="ListBulleted"><li>Elke verbinding het 'n unieke naam en formule.</li>
<li>Die formule van 'n verbinding s&#234; vir ons watter elemente in die verbinding voorkom en hoeveel atome van elke element saamgekom het om een molekule van daardie verbinding te vorm. </li>
<li>Daar is re&#235;ls vir die benaming van verbindings wat in ag neem hoeveel atome van elke tipe daar in een molekule van die verbinding is.</li>
</ul></div><p/>

<p><strong>Konsepkaart</strong></p>

<p/>

<p>Bestudeer die onderstaande konsepkaart wat opsom wat ons in hierdie hoofstuk in verband met verbindings geleer het.</p>
<figure id="gd-idm4978464"><img src="images/gr9mm01-gd-0039_afr.jpg" width="300"/></figure></div><div class="activity" data-type="Revision">
<h1 class="title">Hersieningsvrae</h1>
<p>Hersieningsvrae</p>

<p/>
<ol data-class="ListEnumerated"><li>
<p>Elkeen van die vier blokke hier onder (gemerk A tot D) bevat materie. Jy moet die volgende vrae beantwoord deur die diagramme in die blokke te gebruik. Elke vraag mag meer as een antwoord h&#234;! [12 punte]</p>
<figure id="gd-idp17786416"><img src="images/gr9mm01-gd-0040.png" width="300"/></figure><div class="exercises"><div class="problemset"><div class="entry"><div class="problem">
<p>Watter blok verteenwoordig die partikels van 'n element? </p><hr/></div><div class="solution">
<p/><p>C en D</p>
</div></div><div class="entry"><div class="problem">
<p>Watter blok verteenwoordig die partikels in 'n verbinding? </p><hr/></div><div class="solution">
<p/><p>A</p>
</div></div><div class="entry"><div class="problem">
<p>Watter blok verteenwoordig die partikels in 'n mengsel? </p><hr/></div><div class="solution">
<p/><p>B</p>
</div></div><div class="entry"><div class="problem">
<p>Watter blok verteenwoordig diatomiese partikels? </p><hr/></div><div class="solution">
<p/><p>B en D</p>
</div></div><div class="entry"><div class="problem">
<p>As die blou atome N is en die wit atome H is, skryf die formule vir die molekules in blok A. </p><hr/></div><div class="solution">
<p/><p>NH<sub>3</sub></p>
</div></div><div class="entry"><div class="problem">
<p>As die blou atome N is en die wit atome H is, skryf die formule vir die molekules in blok B. </p><hr/></div><div class="solution">
<p/><p>N<sub>2</sub> en H<sub>2</sub></p>
</div></div><div class="entry"><div class="problem">
<p>Watter blok bevat molekules? </p><hr/></div><div class="solution">
<p/><p>A, B en D</p>
</div></div><div class="entry"><div class="problem">
<p>Watter blok bevat enkel atome? </p><hr/></div><div class="solution">
<p/><p>C</p>
</div></div></div></div>
</li>
</ol><div class="exercises"><div class="problemset"><div class="entry"><div class="problem">
<p>Wat sou jy die volgende verbindings noem?</p>



          
<ol data-class="ListEnumerated"><li>Skryf die naam langs elke formule in die onderstaande tabel.</li>
<li>Bou 'n model van elke verbinding met speelklei.</li>
<li>Skets een molekule van elke verbinding in die laaste kolom van die tabel.</li>
</ol><p>[12 punte]</p>

      
        <table><tr><td><p><strong>Formule van die verbinding</strong></p></td><td><p><strong>Naam van die verbinding</strong></p></td><td><p><strong>Voorstelling van een molekule van die verbinding</strong></p></td></tr><tr><td><p>NH<sub>3</sub></p></td><td><p/></td><td><p/></td></tr><tr><td><p>CO<sub>2</sub></p></td><td><p/></td><td><p/></td></tr><tr><td><p>CuCl<sub>2</sub></p></td><td><p/></td><td><p/></td></tr><tr><td><p>SO<sub>2</sub></p></td><td><p/></td><td><p/></td></tr></table></div><div class="solution">
<p/><p/>

        <table><tr><td><p><strong>Formule van die verbinding</strong></p></td><td><p><strong>Naam van die verbinding</strong></p></td><td><p><strong>Voorstelling van een molekule van die verbinding</strong></p></td></tr><tr><td><p>NH<sub>3</sub></p></td><td><p>ammoniak</p></td><td><figure id="gd-idp363952"><img src="images/gr9mm01-gd-0041.png" width="300"/></figure></td></tr><tr><td><p>CO<sub>2</sub></p></td><td><p>koolstofdioksied</p></td><td><figure id="gd-idp5329616"><img src="images/gr9mm01-gd-0042.png" width="300"/></figure></td></tr><tr><td><p>CuCl<sub>2</sub></p></td><td><p>koper(II)chloried</p></td><td><figure id="gd-idm65728"><img src="images/gr9mm01-gd-0043.png" width="300"/></figure></td></tr><tr><td><p>SO<sub>2</sub></p></td><td><p>swaweldioksied</p></td><td><figure id="gd-idm3335088"><img src="images/gr9mm01-gd-0044.png" width="300"/></figure></td></tr></table><p/>
</div></div><div class="entry"><div class="problem">Wat is die formules van die volgende verbindings? [4 punte]<table><tr><td><p><strong>Formule van die verbinding</strong></p></td><td><p><strong>Naam van die verbinding</strong></p></td></tr><tr><td><p/></td><td><p>natriumchloried</p></td></tr><tr><td><p/></td><td><p>distikstofmonoksied</p></td></tr><tr><td><p/></td><td><p>swaweltrioksied</p></td></tr><tr><td><p/></td><td><p>koolstofmonoksied</p></td></tr></table></div><div class="solution">
<p/><p/>

        <table><tr><td><p><strong>Formule van die verbinding</strong></p></td><td><p><strong>Naam van die verbinding</strong></p></td></tr><tr><td><p>NaCl</p></td><td><p>natriumchloried</p></td></tr><tr><td><p>N<sub>2</sub>O</p></td><td><p>distikstofmonoksied</p></td></tr><tr><td><p>SO<sub>3</sub></p></td><td><p>swaweltrioksied</p></td></tr><tr><td><p>CO</p></td><td><p>koolstofmonoksied</p></td></tr></table><p/>
</div></div></div></div>
<ol data-class="ListEnumerated"><li>
<p>Hier is 'n gebalanseerde chemiese vergelyking. Beantwoord die vier vrae hier onder wat betrekking het op hierdie vergelyking: [8 punte]</p>

        
<p><strong>CO + H<sub>2</sub>O &#8594; CO<sub>2</sub>+ H<sub>2</sub></strong></p>

        <div class="exercises"><div class="problemset"><div class="entry"><div class="problem">
<p>Skryf die formules van die reaktante van hierdie reaksie. </p><hr/></div><div class="solution">
<p/><p>CO en H<sub>2</sub>O</p>
</div></div><div class="entry"><div class="problem">
<p>Skryf die name van die reaktante van hierdie reaksie. </p><hr/></div><div class="solution">
<p/><p>koolstofmonoksied en water</p>
</div></div><div class="entry"><div class="problem">
<p>Skryf die formules van die produkte van hierdie reaksie. </p><hr/></div><div class="solution">
<p/><p>CO<sub>2</sub> en H<sub>2</sub></p>
</div></div><div class="entry"><div class="problem">
<p>Skryf die name van die produkte van hierdie reaksie. </p><hr/></div><div class="solution">
<p/><p>koolstofdioksied en waterstof</p>
</div></div></div></div>
</li>
</ol><p/>
<ol data-class="ListEnumerated"><li>Die onderstaande tabel bevat die chemiese formules van 'n paar verbindings. Skryf die getal atome van elke element(e) wat saamgevoeg is in een molekule van elke verbinding. Die eerste ry is vir jou as voorbeeld ingevul. [8 punte]</li>
</ol><p/>
<table><tr><td><p><strong>Chemiese formule</strong></p></td><td><p><strong>Waarvan is dit gemaak?</strong></p></td></tr><tr><td><p>H<sub>2</sub>O</p></td><td><p>2 waterstofatome en 1 suurstofatoom</p></td></tr><tr><td><p>SF<sub>4</sub></p></td><td><p/></td></tr><tr><td><p>NO<sub>2</sub></p></td><td><p/></td></tr><tr><td><p>Fe<sub>2</sub>O<sub>3</sub></p></td><td><p/></td></tr><tr><td><p>Na<sub>2</sub>O</p></td><td><p/></td></tr></table><div class="exercises"><div class="problemset"><div class="entry"><div class="problem">
<p/>
</div><div class="solution">
<p/><p/>

        <table><tr><td><p><strong>Chemiese formule</strong></p></td><td><p><strong>Waarvan is dit gemaak?</strong></p></td></tr><tr><td><p>H<sub>2</sub>O</p></td><td><p>2 waterstofatome en 1 suurstofatoom</p></td></tr><tr><td><p>SF<sub>4</sub></p></td><td><p>1 swawelatoom en 4 fluooratome</p></td></tr><tr><td><p>NO<sub>2</sub></p></td><td><p>1 stikstofatoom en 2 suurstofatome</p></td></tr><tr><td><p>Fe<sub>2</sub>O<sub>3</sub></p></td><td><p>2 ysteratome en 3 suurstofatome</p></td></tr><tr><td><p>Na<sub>2</sub>O</p></td><td><p>2 natriumatome en 1 suurstofatoom</p></td></tr></table><p/>
</div></div></div></div>

<p/>

<p>Totaal [44 punte]</p>

<p/>

<p/>

<p/>
</div></div>
      </div></div>

    <div class="container">
        <ul class="pager">
          <li><a class="previous" href="#">&larr; Vorige afdeling</a></li>
          <li><a href="inhoudsopgawe-afr.html">Inhoudsopgawe</a></li>
          <li><a class="next" href="#">Volgende afdeling &rarr;</a></li>
        </ul>
    </div>
        <div id="footer">
    
   <div class="container"> 
       <div class="col-md-9"> 
            <div class="col-md-3 col-sm-6 col-xs-12 footer-logo">
            
               <a href="http://www.education.gov.za/" target="_blank"><img src="/img/depbas.jpg" alt="Department of Basic Education - South Africa"></a>
            </div>
            <div class="col-md-3 col-sm-6 col-xs-12 footer-logo">
                <a href="http://www.sasol.com/" target="_blank"><img src="/img/sasol.jpg"  alt="Sasol - Reaching New Frontiers"></a>
            </div>
           <!-- <div class="col-md-2 col-sm-6 col-xs-12 footer-logo">
                <a href="http://www.sasolinzalofoundation.org.za/" target="_blank"><img src="img/inzalo.jpg"  alt="Sasol Inzalo Foundation"></a>
            </div>-->
            <div class="col-md-3 col-sm-6 col-xs-12 footer-logo">
                <a href="http://www.siyavula.com" target="_blank"><img src="/img/siyavula.jpg"  alt="Siyavula - Technology-powered Learning"></a>
            </div>
            <div class="col-md-3 col-sm-6 col-xs-12 footer-logo">
                <a href="http://ukuqonda.co.za/" target="_blank"><img src="/img/ukuqonda.jpg"  alt="Ukuqonda Institute"></a>
            </div>

           </div>
           </div><!--./container-->
    </div><!--./footer-->



    <!-- jQuery (necessary for Bootstrap's JavaScript plugins) -->
    <script src="https://ajax.googleapis.com/ajax/libs/jquery/1.11.0/jquery.min.js"></script>
    <!-- Include all compiled plugins (below), or include individual files as needed -->
    <script src="http://siyavula.github.io/gr7-9-websites/js/bootstrap.min.js"></script>
    <script src="http://siyavula.github.io/gr7-9-websites/js/language-toggler.js"></script>
    <script src="http://siyavula.github.io/gr7-9-websites/js/toc-handler.js"></script>
<!--    <script src="js/filter-html.js"></script> -->
    </body>
</html>
