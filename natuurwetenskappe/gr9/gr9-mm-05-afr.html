<!DOCTYPE html>
<html>
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Natuurwetenskappe Graad 9</title>
        <meta name="viewport" content="width=device-width">
        <!-- Bootstrap -->
        <link href="http://siyavula.github.io/gr7-9-websites/css/bootstrap.min.css" rel="stylesheet">
        <!--Sticky footer-->
        <link href="http://siyavula.github.io/gr7-9-websites/css/sticky-footer-navbar.css" rel="stylesheet">
        <!--Custom CSS-->
        <link href="http://siyavula.github.io/gr7-9-websites/css/custom.css" rel="stylesheet">
        <link href="http://siyavula.github.io/gr7-9-websites/css/NSbookstyles.css" rel="stylesheet">
        <link href='http://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800|Open+Sans+Condensed:300,300italic,700' rel='stylesheet' type='text/css'>

        <!-- HTML5 Shim and Respond.js IE8 support of HTML5 elements and media queries -->
        <!-- WARNING: Respond.js doesn't work if you view the page via file:// -->
        <!--[if lt IE 9]>
            <script src="https://oss.maxcdn.com/libs/html5shiv/3.7.0/html5shiv.js"></script>
            <script src="https://oss.maxcdn.com/libs/respond.js/1.4.2/respond.min.js"></script>
        <![endif]-->

    </head>
    <body>

        <!-- Fixed navbar -->
    <div class="navbar navbar-default navbar-fixed-top" role="navigation">
      <div class="container">
        <div class="navbar-header">
          <button type="button" class="navbar-toggle" data-toggle="collapse" data-target=".navbar-collapse">
            <span class="sr-only">Wissel navigasie</span>
            <span class="icon-bar"></span>
            <span class="icon-bar"></span>
            <span class="icon-bar"></span>
          </button>
          <a class="navbar-brand" href="http://siyavula.github.io/gr7-9-websites/index-afr.html">Gr 7-9 Werkboeke</a>
        </div>
        <div class="navbar-collapse collapse">
          <ul class="nav navbar-nav">
            <li class="active"><a href="http://siyavula.github.io/gr7-9-websites/index-afr.html">Tuisblad</a></li>
                          <li class="dropdown">
              <a href="#" class="dropdown-toggle" data-toggle="dropdown">Wiskunde<b class="caret"></b></a>
              <ul class="dropdown-menu">
                <li><a href="#">Graad 7</a></li>
                <li><a href="mathsGr8.html">Graad 8</a></li>
                <li><a href="#">Graad 9</a></li>
            </ul>

            </li>
            <li class="dropdown">
              <a href="#" class="dropdown-toggle" data-toggle="dropdown">Natuurwetenskappe<b class="caret"></b></a>
              <ul class="dropdown-menu">
                <li><a href="http://siyavula.github.io/gr7-9-websites/natuurwetenskappe/gr7/inhoudsopgawe-afr.html">Graad 7</a></li>
                <li><a href="http://siyavula.github.io/gr7-9-websites/natuurwetenskappe/gr8/inhoudsopgawe-afr.html">Graad 8</a></li>
                <li><a href="http://siyavula.github.io/gr7-9-websites/natuurwetenskappe/gr9/inhoudsopgawe-afr.html">Graad 9</a></li>
            </ul>
            </li>

             <li class="dropdown">
              <a href="#" class="dropdown-toggle" data-toggle="dropdown">Tegnologie<b class="caret"></b></a>
              <ul class="dropdown-menu">
                <li><a href="#">Graad 7</a></li>
                <li><a href="techGr8.html">Graad 8</a></li>
                <li><a href="#">Graad 9</a></li>
            </ul>
            </li>


            <li><a href="http://siyavula.github.io/gr7-9-websites/downloads.html">Aflaaibares</a></li>
            <li><a href="http://siyavula.github.io/gr7-9-websites/about.html">Oor ons</a></li>
            <li><a href="http://siyavula.github.io/gr7-9-websites/about.html#contact">Kontak</a></li>
           
          </ul>
          
        </div><!--/.nav-collapse -->
      </div>
    </div>
    <div class="container">
        <div class="language-toggle">
            <button type="button" class="btn btn-default ">English</button>
            <button type="button" class="btn btn-primary active">Afrikaans</button>
        </div>
    </div>


    <div class="container">
        <ul class="pager">
          <li><a class="previous" href="#">&larr; Vorige afdeling</a></li>
          <li><a href="inhoudsopgawe-afr.html">Inhoudsopgawe</a></li>
          <li><a class="next" href="#">Volgende afdeling &rarr;</a></li>
        </ul>
    </div>
    <div class="container matterandmaterials"><div id="contents" class="col-md-12 main-content"><span  class="ch-nr-5"/>
        <div  class="section"><h1 class="title" id="toc-id-0">Sure, basisse en die pH-waarde</h1><div class="teachers-guide">
<p><strong>Oorsig oor die hoofstuk</strong></p>

<p>1 week</p>

<p>In hierdie hoofstuk stel ons leerders bekend aan die pH-skaal en leer ons hulle hoe om dit te meet en hoe om pH-waardes te interpreteer.  Die hoofstuk bevat twee aktiwiteite oor hoe om pH te meet. Daar is 'n inleidende aktiwiteit oor meting wat help om  die verband tussen die inhoud van die hoofstuk met werk in ander vakke soos Wiskunde en Tegnologie te beklemtoon. Dit help ook vasstel wat hulle reeds van meting weet.</p>

<p/>

<p>Die ondersoek gebruik universele indikatorpapier en rooikoolpapier om die pH van 'n versameling huishoudelike items te meet. As jy nie universele indikatorpapier het nie, maar jy het universele indikatoroplossing, kan jy maklik die aktiwiteit aanpas: in plaas van papier gebruik moet leerders 2-3 druppels van die  universele indikatoroplossing by hulle toetsoplossing gooi,  let op  na en skryf  die kleurverandering neer. Rooikooloplossing kan ook in plaas van papier gebruik word. Dit werk die beste as omtrent 1 ml van elke toetsoplossing by 2 ml porsies rooikoolwater gevoeg word.</p>

<p/>

<p>Volg die instruksies hieronder om rooikoolindikatorpapier te maak:</p>
<ol data-class="ListEnumerated"><li>Sny 'n groot rooikool in dun skywe en sit in 'n pot.</li>
<li>Voeg net genoeg water by om al die kool te bedek.</li>
<li>Kook vir ongeveer 30 minute oor lae hitte. Voeg nog water by indien nodig sodat die kool bedek bly.</li>
<li>Verwyder die pot van die hitte en laat heeltemal afkoel.</li>
<li>Gooi die kool in 'n sif uit en vang die water in 'n plat lae bak op. Jy kan die gaar kool eet (of gooi dit op die komposhoop).</li>
<li>Sit stroke absorberende papier (papierhanddoeke, koffiefilters of filtreerpapier) in die koolwater.</li>
<li>Haal die papier na 30 minute uit en los op 'n warm plek om uit te droog. Jy kan die papier met 'n haardro&#235;r droogmaak, maar moet dit n&#236;e in direkte sonlig los nie.</li>
<li>As die papier heeltemal droog is, sny dit in stroke (ongeveern 1 cm wyd). Die stroke sal lank hou as dit op 'n dro&#235; plek gestoor word.</li>
</ol><p/>

<p>Die tydtoekenning vir hierdie hoofstuk is 1 week en dus is 1.5 ure uiteengesit vir hierdie afdeling. Aangesien daar egter net twee belangrike opdragte in die hoofstuk is, mag jy dalk vinniger as 'n week werk. Beweeg dan aan na die volgende hoofstuk oor reaksies van sure met basisse wat meer tyd vereis.</p>

<p/>

<p>5.1 Wat is die pH-waarde? (1.5 ure)</p>

<p/>
<table><tr><td><p><strong>Take</strong></p></td><td><p><strong>Vaardighede</strong></p></td><td><p><strong>Aanbeveling</strong></p></td></tr><tr><td><p>Aktiwiteit: Meetinstrumente en eenhede</p></td><td><p>Identifisering en waarneming</p></td><td><p>Opsioneel (Aanbeveel)</p></td></tr><tr><td><p>Aktiwiteit: Die pH-skaal</p></td><td><p>Waarneming, identifisering, onthou</p></td><td><p>Opsioneel (Aanbeveel)</p></td></tr></table><p/>

<p>5.2 Indikators (1.5 ure)</p>

<p/>
<table><tr><td><p><strong>Take</strong></p></td><td><p><strong>Vaardighede</strong></p></td><td><p><strong>Aanbeveling</strong></p></td></tr><tr><td><p>Ondersoek: Universele indikatorpapier en rooikoolindikatorpapier</p></td><td><p>Toetsing, waarneming, meting, optekening, analisering, interpretering</p></td><td><p>KABV beveel aan</p></td></tr></table><p/>
</div>
<p/>
<div class="note col-md-10" data-type="keyquestions"><ul data-class="ListBulleted"><li>Watter meting kan ons gebruik om te besluit of iets 'n suur of 'n basis is?</li>
<li>Waarna verwys die 'pH-skaal'?</li>
<li>Hoe kan ons die pH van 'n stof meet?</li>
<li>Wat beteken dit as 'n stof 'n pH van laer as 7 het?</li>
<li>Wat beteken dit as 'n stof 'n pH van ho&#235;r as 7 het?</li>
<li>Wat beteken dit as 'n stof 'n pH van 7 het?</li>
<li>Hoe reageer 'n universele indikator op 'n stof wat suur, basis of neutraal is?</li>
</ul></div>
<p/>
<div class="section"><h2 class="title" id="toc-id-1">Wat is die pH-waarde?</h2>
<p/>
<div class="note col-md-6" data-type="newwords"><ul data-class="ListBulleted"><li>eenheid</li>
<li>suurheid</li>
<li>pH</li>
</ul></div>
<p/>
<div class="note col-md-6" data-type="takenote">
<p>Wanneer ons s&#234; dat iets die eienskappe van 'n suur het, gebruik ons die byvoeglike naamwoord suur. As ons wil s&#234; dat iets die eienskappe van 'n basis het, gebruik ons die byvoeglike naamwoord basies.</p>
</div>
<p/>

<p>In Graad 7 het ons oor sure en basisse geleer. Kan jy onthou hoe om tussen hulle te onderskei? Hierdie tabel som die belangrikste eienskappe van 'n suur en 'n basis op.</p>

<p/>
<table><tr><td><p><strong>Sure</strong></p></td><td><p><strong>Basisse</strong></p></td></tr><tr><td><p>Proe suur</p>

                  
<p>Voel grof tussen jou vingers</p>

                  
<p>Kan korroderend wees</p>

                  
<p>Kan veroorsaak dat basisse hulle basiese eienskappe verloor</p>

                  
<p>Maak blou lakmoes rooi</p></td><td><p>Proe bitter</p>

                  
<p>Voel glibberig tussen jou vingers</p>

                  
<p>Kan korroderend wees</p>

                  
<p>Kan veroorsaak dat sure hulle suureienskappe verloor</p>

                  
<p>Maak rooi lakmoes blou</p></td></tr></table><p>Ons het die kriteria in die tabel gebruik om 'n klomp stowwe as of sure, basisse of neutrale stowwe te klassifiseer. Die tabel hieronder bevat 'n paar voorbeelde en wys hulle klassifikasie.</p>
<table><tr><td><p><strong>Sure</strong></p></td><td><p><strong>Basisse</strong></p></td><td><p><strong>Neutrale stowwe</strong></p></td></tr><tr><td><p>Lemoensap</p>

                  
<p>Asyn</p>

                  
<p>Suurlemoensap</p>

                  
<p>Sitroensuur</p>

                  
<p>Maagsuur</p></td><td><p>Koeksoda</p>

                  
<p>Sepe</p>

                  
<p>Bleikmiddel</p>

                  
<p>Ammoniakoplossing</p></td><td><p>Water</p>

                  
<p>Oplossing tafelsout</p>

                  
<p>Kookolie</p></td></tr></table><p>Laastens het ons geleer dat daar stowwe is wat ons kan gebruik om ons te wys of ons 'n suur of 'n basis het. Kan jy onthou wat hulle genoem word? Wenk: Hulle <em>dui aan</em>, of wys, of ons 'n suur of 'n basis het.</p>
<div class="teachers-guide">
<p>Indikators</p>
</div>
<p>Indikators kan vir ons wys of 'n stof 'n suur of 'n basis is. In hierdie hoofstuk gaan ons 'n verband trek tussen wat ons reeds weet oor sure en basisse en die nuwe kennis wat ons gaan kry.</p>

<p>Die belangrikste nuwe gedagte is dat ons kan meet hoe suur of hoe basies 'n stof is.</p>
<div class="section"><h3 class="title" id="toc-id-2">'n Paar gedagtes oor meting</h3><div class="teachers-guide">
<p>Hierdie afdeling trek kortliks 'n verband tussen wat leerders reeds in ander vakke, veral Wiskunde, en in vorige grade oor meting en skale geleer het. Dit word gebruik om te wys dat baie goed gemeet kan word en lei die idee van meting van hoe suur of hoe basies 'n stof is in aangesien ons vroe&#235;r slegs stowwe as 'n suur of basis klassifiseer het sonder om te verwys na 'n skaal.</p>
</div>
<p/>

<p>Kom ons gesels gou oor meting.</p>

<p/>
<div class="activity" data-type="Activity"><h1 class="title">Meetinstrumente en eenhede</h1>
<p/>

<p>Wat sal jy met elkeen van die meetinstrumente hieronder meet?</p>
<figure><img src="images/gr9mm05-gd-0001.jpg" width="300" alt="http://www.flickr.com/photos/pat00139/5983796116/"/><figcaption class="caption">Maatbande en 'n liniaal<a href="http://www.flickr.com/photos/pat00139/5983796116/"> http://www.flickr.com/photos/pat00139/5983796116/ </a></figcaption></figure><p>Die maatband en liniaal meet... </p><hr/><div class="teachers-guide">
<p>lengte of afstand</p>
</div>
<p/>
<figure><img src="images/gr9mm05-gd-0002.jpg" width="300"/><figcaption class="caption">'n Driebalkmassameter</figcaption></figure><p>Die skaal meet... </p><hr/><div class="teachers-guide">
<p>Massa. Maak seker dat leerders nie 'gewig' s&#234; nie. Dit is 'n wanbegrip.</p>
</div>
<p/>
<figure><img src="images/gr9mm05-gd-0003.jpg" width="300"/><figcaption class="caption">Verskillende groottes bekers.</figcaption></figure><p>Die maatbekers meet... </p><hr/><div class="teachers-guide">
<p>volume</p>
</div><figure><img src="images/gr9mm05-gd-0004.jpg" width="300" alt="http://www.flickr.com/photos/jackson3/3769878095/"/><figcaption class="caption">'n Termometer.<a href="http://www.flickr.com/photos/jackson3/3769878095/"> http://www.flickr.com/photos/jackson3/3769878095/ </a></figcaption></figure><p>Die termometer meet... </p><hr/><div class="teachers-guide">
<p>temperatuur</p>
</div>
<p/>

<p>'n Afmeting bestaan altyd uit twee dinge: 'n getal en 'n <strong>eenheid</strong>. Om te verduidelik wat dit beteken moet ons ons voorstel dat ons die lengte van 'n potlood meet.</p>

<p/>
<figure id="gd-idp2536656"><img src="images/gr9mm05-gd-0005.jpg" width="300"/></figure><p/>

<p>Wat is die lengte van die potlood in die prentjie? </p><hr/><div class="teachers-guide">
<p>18.5 cm</p>
</div>
<p/>
<figure id="gd-idp8150272"><img src="images/gr9mm05-gd-0006_afr.png" width="300"/></figure><p/>

<p>Die eenheid is 'n baie belangrike deel van die afmeting aangesien dit die relatiewe grootte van die afmeting wys. As jy ges&#234; het: "Die potlood is 18.5 lank," sou mense nie geweet het of jy sentimeters, millimeters of selfs meters bedoel het nie.</p>

<p/>

<p>Watter eenheid sal jy gebruik om die lengte van jou klaskamer te meet? </p><hr/><div class="teachers-guide">
<p>Meter (m). Sentimeter is ook aanvaarbaar. Wat leerders moet besef is dat die eenhede uitdruklik gestel moet word.</p>
</div>
<p/>

<p>Watter eenheid sal jy gebruik om jou massa te meet? </p><hr/><div class="teachers-guide">
<p>kilogram (kg)</p>
</div>
<p/>

<p>Watter eenheid sal jy gebruik om temperatuur te meet? </p><hr/><div class="teachers-guide">
<p>grade Celsius (&#176;C)</p>
</div>
<p/>
</div>

<p/>

<p>Kan ons meet hoe suur of hoe basies 'n stof is?</p>

<p/></div><div class="section"><h3 class="title" id="toc-id-3">Die meet van suurheid en basisiteit</h3>
<p/>

<p>Die eenheid wat ons gebruik om die <strong>suurheid</strong> van 'n stof te meet (hoe suur die stof is) word <strong>pH</strong> genoem. Ons spreek dit as twee letters uit, 'p' en 'H' afsonderlik as ons pH s&#234;.</p>

<p/>
<div class="note col-md-6" data-type="didyouknow">
<p>Die term <strong>pH</strong> is vir die eerste keer in 1909 deur 'n Deense biochemikus S&#248;ren Peter Lauritz S&#248;rensen beskryf. Die spesifieke oorsprong word betwis, maar dit word geredelik aanvaar dat pH 'n afkorting vir 'krag van waterstof' is waar 'p' kort is vir die Duitse woord <em>potenz</em> (wat krag of eksponent van beteken) en 'H' die elementsimbool vir waterstof is.</p>
</div>
<p/>

<p>Het jy al die term pH te&#235;gekom?</p>
<div class="teachers-guide">
<p>Laat jou leerders dit vir 'n rukkie in die klas bespreek. Hulle het dalk al 'n advertensie op TV gesien wat aanvoer dat 'n sekere sjampoe of lyfseep 'n gebalanseerde pH het. Vra hulle wat hulle dink dit beteken?</p>
</div>
<p/>

<p>Jy het dalk al gehoor van 'n sjampoe wat 'n gebalanseerde pH het of van 'n lyfseep wat neutraal is. Miskien het jy al gehoor dat dit belangrik is dat die water in die swembad die regte pH het?</p>
<figure><img src="images/gr9mm05-gd-0007.jpg" width="300" alt="http://www.flickr.com/photos/ryochijiiwa/4542559854/"/><figcaption class="caption">'n Stelletjie om die pH van swembadwater te meet.<a href="http://www.flickr.com/photos/ryochijiiwa/4542559854/"> http://www.flickr.com/photos/ryochijiiwa/4542559854/ </a></figcaption></figure><p/>

<p>Die pH-skaal wissel tussen waardes van 1 en 14.</p>

<p/>

<p>In wetenskap, net soos in die alledaagse lewe, meet ons die suurheid van stowwe in pH <strong>eenhede</strong>. Ons kon s&#234; dat die suurheid van 'n spesifieke sjampoe 'n pH van 5.5 het. pH is die eenheid van meting en 5.5 is die getal wat die relatiewe suurheid op die pH-skaal aandui. Dit het egter aanvaarbaar geword om net te s&#234;: "Die pH van die sjampoe is 5,5."</p>

<p/>

<p>In die volgende aktiwiteit gaan ons meer leer oor die pH-skaal.</p>

<p/>
<div class="activity" data-type="Activity"><h1 class="title">Die pH-skaal</h1>
<p/>

<p><strong>INSTRUKSIES:</strong></p>
<ol data-class="ListEnumerated"><li>In die volgende prent word die pH-waardes van 'n verskeidenheid stowwe op die pH-skaal getoon.</li>
<li>Gebruik die prent om die vrae te antwoord.</li>
</ol><figure><img src="images/gr9mm05-gd-0008_afr.png" width="250" alt="https://en.wikipedia.org/wiki/File:PH\_Scale.svg"/><figcaption class="caption">Die pH-skaal<a href="https://en.wikipedia.org/wiki/File:PH_Scale.svg"> https://en.wikipedia.org/wiki/File:PH_Scale.svg </a></figcaption></figure><p><strong>VRAE:</strong></p>
<div class="exercises"><div class="problemset"><div class="entry"><div class="problem">
<p/>

<p>Watter van die stowwe in die tabel aan die begin van die hoofstuk kan jy op die pH-skaal hierbo vind? Skryf hulle name en geraamde pH-waardes in die tabel hieronder.</p>

          
          <table><tr><td><p><strong>Naam van stof</strong></p></td><td><p><strong>Geraamde pH</strong></p></td></tr><tr><td><p/></td><td><p/></td></tr><tr><td><p/></td><td><p/></td></tr><tr><td><p/></td><td><p/></td></tr><tr><td><p/></td><td><p/></td></tr><tr><td><p/></td><td><p/></td></tr><tr><td><p/></td><td><p/></td></tr><tr><td><p/></td><td><p/></td></tr><tr><td><p/></td><td><p/></td></tr></table></div><div class="solution">
<p/><p/>

          <table><tr><td><p><strong>Naam van stof</strong></p></td><td><p><strong>Geraamde pH</strong></p></td></tr><tr><td><p>Maagsuur</p></td><td><p>1</p></td></tr><tr><td><p>Suurlemoensap</p></td><td><p>2</p></td></tr><tr><td><p>Lemoensap</p></td><td><p>3</p></td></tr><tr><td><p>Gedistilleerde water</p></td><td><p>7</p></td></tr><tr><td><p>Koeksoda (oplossing)</p></td><td><p>9</p></td></tr><tr><td><p>Ammoniakoplossing</p></td><td><p>11</p></td></tr><tr><td><p>Seperige water</p></td><td><p>12</p></td></tr><tr><td><p>Bleikmiddel</p></td><td><p>13</p></td></tr></table><p/>
</div></div><div class="entry"><div class="problem">Omkring die name van al die sure in die tabel met 'n rooi pen of Koki-pen.</div><div class="solution">
<p/><p>Leerders moet lemoensap, suurlemoensap en maagsuur omkring.</p>
</div></div><div class="entry"><div class="problem">Skryf die laagste en die hoogste pH-waardes van die sure neer. Dit verteenwoordig die omvang van die pH van die sure op ons lys. 
<p/>

<p/><hr/><hr/></div><div class="solution">
<p/><p>Laagste waarde: 1 (maagsuur); Hoogste waarde: 3 (lemoensap)</p>
</div></div><div class="entry"><div class="problem">L&#234; die waardes onder of bo pH 7? 
<p/>

<p/><hr/></div><div class="solution">
<p/><p>Onder 7</p>
</div></div><div class="entry"><div class="problem">Omkring die name van al die basisse in die tabel hierbo met 'n blou pen of Koki-pen op dieselfde pH-skaal.</div><div class="solution">
<p/><p>Leerders moet koeksoda, seperige water, bleikmiddel en ammoniakoplossing omkring.</p>
</div></div><div class="entry"><div class="problem">Skryf die laagste en hoogste pH-waardes van hierdie basisse hieronder neer. Dit verteenwoordig die omvang van die pH van die basisse op ons lys. 
<p/>

<p/><hr/><hr/></div><div class="solution">
<p/><p>Laagste waarde: 9 (koeksoda); Hoogste waarde: 13 (bleikmiddel)</p>
</div></div><div class="entry"><div class="problem">L&#234; die waardes onder of bo pH 7? 
<p/>

<p/><hr/></div><div class="solution">
<p/><p>Ho&#235;r as 7</p>
</div></div><div class="entry"><div class="problem">Vind water op die skaal en omkring dit met 'n groen pen of Koki-pen. Is water 'n suur of 'n basis? Of is dit dalk iets anders? 
<p/>

<p/><hr/><hr/></div><div class="solution">
<p/><p>Water is nie 'n suur of 'n basis nie. Water is 'n neutrale stof.</p>
</div></div></div></div>
<div class="teachers-guide">
<p>Leerders mag dalk hulp nodig h&#234; om dit te onthou.</p>
</div><div class="exercises"><div class="problemset"><div class="entry"><div class="problem">Wat is die pH van water? 
<p/>

<p/><hr/></div><div class="solution">
<p/><p>Water het ' n pH gelyk aan 7.</p>
</div></div><div class="entry"><div class="problem">Watter een se suurheid dink jy is ho&#235;r: lemoensap of suurlemoensap? As jy nie seker is nie, vra jouself: Watter een is suurder? 
<p/>

<p/><hr/></div><div class="solution">
<p/><p>Suurlemoensap is suurder.</p>
</div></div><div class="entry"><div class="problem">Watter een het die laer pH: lemoensap of suurlemoensap? 
<p/>

<p/><hr/></div><div class="solution">
<p/><p>Suurlemoensap se pH is laer.</p>
</div></div></div></div>

<p/>
</div>

<p/>

<p>Ons het 'n paar belangrike goed uit die aktiwiteit geleer:</p>
<ul data-class="ListBulleted"><li>Sure se pH-waarde is laer as 7; </li>
<li>Basisse se pH-waarde is ho&#235;r as 7; en</li>
<li>Neutrale stowwe het 'n pH-waarde gelyk aan 7.</li>
</ul><p/>

<p>Die inligting is visueel in die volgende diagram opgesom.</p>

<p/>
<figure id="gd-idp5099360"><img src="images/gr9mm05-gd-0009_afr.png" width="300"/></figure><p/>

<p>Ons het in die aktiwiteit gesien dat suurlemoensap, wat suurder as lemoensap is, 'n laer pH as lemoensap het. Beteken dit dat die relatiewe pH van 'n stof vir ons sal s&#234; <em>hoe</em> suur of basis dit is?</p>

<p/></div><div class="section"><h3 class="title" id="toc-id-4">Kan ons meet hoe suur of basies iets is?</h3>
<p/>

<p>Toe ons vroe&#235;r lemoensap met suurlemoensap vergelyk het, het ons iets belangrik geleer: Hoe laer die pH van 'n stof, hoe suurder is dit. Vir basisse kan ons die volgende s&#234;: Hoe ho&#235;r die pH van 'n stof, hoe meer basies is dit.</p>

<p/>

<p>Hier is die opsomming:</p>
<ul data-class="ListBulleted"><li>Hoe nader aan pH 1, hoe sterker suur is die oplossing;</li>
<li>Hoe nader aan pH 14, hoe sterker basies is die oplossing; en</li>
<li>pH 7 is 'n neutrale stof.</li>
</ul><p/>

<p>Ons het geleer dat die pH-waarde van 'n stof vir ons s&#234; of dit 'n suur of 'n basis is. Hoe meet ons pH? Een manier om dit te meet is met die hulp van suur-basisindikators. Kan jy onthou wat dit is? Die volgende afdeling sal help om jou te herinner.</p>

<p/>
<div class="note col-md-6" data-type="visit">
<p>Toets jou kennis oor pH met hierdie aanlyn-speletjie <a data-class="ExternalLink" href="http://bit.ly/13dHNnm">bit.ly/13dHNnm</a></p>
</div></div></div><div class="section"><h2 class="title" id="toc-id-5">Indikators</h2>
<p/>
<div class="note col-md-6" data-type="newwords"><ul data-class="ListBulleted"><li>indikator</li>
<li>lakmoes</li>
<li>universele indikator</li>
<li>rooikoolindikator</li>
</ul></div>
<p/>
<div class="section"><h3 class="title" id="toc-id-6">Wat is 'n suur-basisindikator?</h3>
<p/>

<p>Ons weet dat sommige stowwe van kleur verander as hulle met 'n suur of 'n basis reageer. Hierdie stowwe word suurbasis-<strong>indikators</strong> genoem, wat ons kan wys of 'n stof 'n suur of 'n basis is.</p>

<p/>

<p>Verskillende indikators verander by verskillende pH-waardes van kleur. Die tabel hieronder wys 'n paar suur-basisindikators en die kleure wat hulle by verskillende pH-waardes sal wees.</p>

<p/>
<figure id="gd-idm1528128"><img src="images/gr9mm05-gd-0010_afr.png" width="300"/></figure><p/>

<p>In Graad 7 het ons 'n indikator van rooikool gemaak en selfs sommiges van <strong>rooikoolindikator</strong> papier.Kan jy rooikoolwater op die tabel hierbo kry? In sure sal die rooikoolwater rooi of pienk word. In neutrale oplossings sal dit pers of violet wees. Watter kleur sal die rooikoolindikator wees as dit met 'n basis gemeng word? </p><hr/><div class="teachers-guide">
<p>Blou, groen of geel</p>
</div>
<p/>

<p>As die rooikoolindikator met iets gemeng word wat net effe basies is, sal dit blou word. As dit gemeng word met iets wat sterk basies is, sal dit geel word.</p>

<p/>
<div class="note col-md-6" data-type="visit">
<p>Die chemie van rooikool <a data-class="ExternalLink" href="http://bit.ly/17IpPoQ">bit.ly/17IpPoQ</a></p>
</div>
<p/>

<p>As jy na die tabel hierbo kyk en die inligting vir rooikoolwater vergelyk met die prent hieronder sal die kleurverandering wat jy in die rooikoolwater (in Graad 7) waargeneem het, sin maak.</p>
<figure><img src="images/gr9mm05-gd-0011.png" width="300"/><figcaption class="caption">Rooikoolwater gemeng met 'n basis (links) en met 'n suur (regs). Die blou druppel aan die bokant is die sap in 'n neutrale oplossing (water).</figcaption></figure><p/>
<div class="note col-md-6" data-type="visit">
<p>Koolsapindikator <a data-class="ExternalLink" href="http://bit.ly/17iLBR8">bit.ly/17iLBR8</a></p>
</div>
<p/>

<p>Jy mag onthou dat ons ook geleer het oor <strong>lakmoes</strong>, die suur-basisindikator wat die mees algemeen gebruik word. Kan jy lakmoes op die tabel van indikators kry?</p>

<p/>

<p>Lakmoes verander nie van kleur in die teenwoordigheid van 'n neutrale stof nie, maar reageer met sure en basisse op die volgende manier:</p>
<ul data-class="ListBulleted"><li>lakmoes is rooi in die teenwoordigheid van 'n suur; en </li>
<li>lakmoes is blou in die teenwoordigheid van 'n basis.</li>
</ul><p/>

<p>Lakmoes is beskikbaar as 'n oplossing of as lakmoespapier, alhoewel die papier oor die algemeen meer gebruik word.</p>

<p/>
<figure><img src="images/gr9mm05-gd-0012.jpg" width="300"/><figcaption class="caption">Blou en rooi lakmoespapier.</figcaption></figure><p/>

<p>Deur na verskillende kleure te verander in die teenwoordigheid van 'n suur of 'n basis kan indikators vir ons wys of 'n stof 'n suur of 'n basis is. In die volgende afdeling gaan ons leer oor 'n spesiale indikator wat so sensitief is dat dit nie net s&#234; of 'n stof 'n suur of 'n basis is nie, maar ook wat die geraamde pH is!</p>

<p/></div><div class="section"><h3 class="title" id="toc-id-7">Universele indikator</h3>
<p/>
<div class="note col-md-6" data-type="visit">
<p>'n Video wat 'n universele indikator wys <a data-class="ExternalLink" href="http://bit.ly/168rfO5">bit.ly/168rfO5</a></p>
</div>
<p/>

<p>Anders as lakmoes, kan 'n <strong>universele indikator</strong> baie meer akkurraat wys hoe suur of basies 'n oplossing is. Kan jy die universele indikator op die vorige tabel van indikators kry? Universele indikators kan in 'n klomp verskillende kleure verander afhangend van die pH van die oplossing. In die volgende prentjies word oplossings van toenemende pH gemeng met universele indikators om die volle omvang van kleure te wys.</p>
<figure><img src="images/gr9mm05-gd-0013.png" width="300"/><figcaption class="caption">Universele indikators kan baie verskillende kleure h&#234;, van rooi vir sterk sure tot donkerpers vir sterk basisse. Die vloeistof in die middelste proefbuis is neutraal (pH=7) en dit word deur die groen kleur van die indikator aangedui.</figcaption></figure><p/>
<div class="note col-md-6" data-type="didyouknow">
<p>Universele indikatoroplossings kan so baie kleure ten toon stel omdat dit eintlik 'n mengsel van verskillende indikators is.</p>
</div>
<p/>

<p>Soos lakmoes kom die universele indikator ook in 'n papiervorm voor. Die pH-kleurreeks van die indikator word op die verpakking gedruk.</p>

<p/>
<figure><img src="images/gr9mm05-gd-0014.jpg" width="300"/></figure><p>In die volgende ondersoek sal ons 'n paar huishoudelike stowwe met rooikoolindikatorpapier en universele indikatorpapier toets.</p>
<div class="activity" data-type="Investigation"><h1 class="title">Universele indikatorpapier en rooikoolindikatorpapier</h1>
<p>Die doel van die ondersoek is om te bepaal of die universele indikator en die rooikool gebruik kan word om te bepaal of een stof meer suur of basies as 'n ander is.</p>

<p><strong>ONDERSOEKVRAAG:</strong></p>

<p>Watter vraag het ons met hierdie ondersoek probeer antwoord? </p><hr/><div class="teachers-guide">
<p>Leerders kan hulle eie vraag formuleer, maar dit moet iets soortgelyk wees aan: Kan universele indikatorpapier en rooikoolindikatorpapier vir ons wys of een stof meer suur of basies as 'n ander is?</p>
</div>
<p/>

<p><strong>HIPOTESE:</strong></p>

<p>Wat dink jy is die antwoord op die ondersoekvraag? Jy moet probeer om 'n voorspelling te maak. </p><hr/><div class="teachers-guide">
<p>Leerders moet hulle eie voorspellings/hipotese maak.</p>
</div>
<p/>

<p><strong>IDENTIFISEER VERANDERLIKES</strong></p>
<div class="exercises"><div class="problemset"><div class="entry"><div class="problem">Wat gaan jy in hierdie ondersoek verander? Wat word hierdie veranderlike genoem? 
<p/>

<p/><hr/></div><div class="solution">
<p/><p>Ons gaan die stowwe wat ons toets verander. Die onafhanklike veranderlike is die een wat verander.</p>
</div></div><div class="entry"><div class="problem">Wat gaan jy in hierdie ondersoek meet? Wat word hierdie veranderlike genoem? 
<p/>

<p/><hr/></div><div class="solution">
<p/><p>Ons gaan die pH meet. Dit is die afhanklike veranderlike.</p>
</div></div><div class="entry"><div class="problem">Wat gaan jy dieselfde hou? Wat word hierdie veranderlike genoem? 
<p/>

<p/><hr/></div><div class="solution">
<p/><p>Die beheerde veranderlike is die tipe indikator wat ons in die metings gebruik, naamlik die universele indikatorpapier en die rooikoolpapier.</p>
</div></div></div></div>

<p><strong>MATERIAAL EN APPARAAT:</strong></p>
<ul data-class="ListBulleted"><li>klein houers (proefbuise of jogurthouers) wat die volgende stowwe bevat: 
<p/>
<ul data-class="ListBulleted"><li>skoon water</li>
<li>sodawater</li>
<li>asyn</li>
<li>suurlemoensap</li>
<li>suikeroplossing (1 eetlepel opgelos in 'n koppie water)</li>
<li>koeksoda (1 eetlepel opgelos in 'n koppie water)</li>
<li>Handy Andy (1 eetlepel opgelos in 'n koppie water)</li>
<li>aspiriene (Disprin) (1 pil opgelos in 2 eetlepels water)</li>
<li>opwasmiddel (1 teelepel opgelos in 'n koppie water)</li>
<li>enige ander stowwe wat algemeen in die huis gevind word en nie gevaarlik is nie. Moenie sterk sure of basisse, soos bleikmiddel, gebruik nie. Voorstelle sluit in: tee, koffie, rooibostee, melk, wynsteensuur, soutwater, Sprite.</li>
</ul></li>
<li>universele indikatorpapier</li>
<li>rooikoolindikatorpapier</li>
<li>glas- of plastiekstafies (plastiekteelepels of strooitjies sal ook goed werk).</li>
<li>wit te&#235;l of 'n vel A4 drukkerspapier</li>
</ul><p/>

<p><strong>METODE:</strong></p>
<ol data-class="ListEnumerated"><li>Gebruik 'n klein strook (1 cm lank) universele indikatorpapier vir elke stof wat jy gaan toets. Sit hulle op 'n vel drukkerspapier of 'n wit te&#235;l neer.</li>
<li>Doop die glasstafie of strooitjie in die eerste oplossing en laat 'n druppel op die eerste stukkie universele indikatorpapier val. Verander die papier van kleur? Skryf die kleur van die papier vir elke stof op die regte plek in jou tabel neer.</li>
<li>Vergelyk die kleur van die toetsstrook met die kleurreeks op die verpakking van die universele indikatorpapierrol om die pH van die oplossing te vind. Skryf dit ook in jou tabel neer.</li>
<li>Spoel die strooitjie noukeurig met kraanwater af voor jy die volgende stof toets. Jy moet dit elke keer doen voor jy aanbeweeg na die volgende oplossing.</li>
<li>Toets al die oplossings en teken hulle kleure aan.</li>
<li>Bewaar die oplossings sodat jy dit weer kan toets met die rooikoolindikatorpapier.</li>
<li>Gebruik 'n klein strook (2 cm lank) van die rooikoolpapier vir elkeen van die stowwe wat jy gaan toets.</li>
<li>Doop 'n vars stukkie papier in elkeen van die oplossings en sit dit op die te&#235;l of wit papier neer om droog te word. Skryf die kleur van die rooikoolpapier vir elke toetsoplossing op die regte plek in jou tabel neer.</li>
</ol><p><strong>RESULTATE EN WAARNEMINGS:</strong></p>

<p>Teken jou waarnemings in 'n tabel op.</p>
<table><tr><td><p><strong>Stof</strong></p></td><td><p><strong>Kleur met universele indikatorpapier</strong></p></td><td><p><strong>pH van die stof</strong></p></td><td><p><strong>Kleur met rooikoolpapier</strong></p></td></tr><tr><td><p>Water</p></td><td><p/></td><td><p/></td><td><p/></td></tr><tr><td><p>Sodawater</p></td><td><p/></td><td><p/></td><td><p/></td></tr><tr><td><p>Asyn</p></td><td><p/></td><td><p/></td><td><p/></td></tr><tr><td><p>Suurlemoensap</p></td><td><p/></td><td><p/></td><td><p/></td></tr><tr><td><p>Suikerwater</p></td><td><p/></td><td><p/></td><td><p/></td></tr><tr><td><p>Koeksoda</p></td><td><p/></td><td><p/></td><td><p/></td></tr><tr><td><p>Handy Andy</p></td><td><p/></td><td><p/></td><td><p/></td></tr><tr><td><p>Aspiriene</p></td><td><p/></td><td><p/></td><td><p/></td></tr><tr><td><p>Opwasmiddel</p></td><td><p/></td><td><p/></td><td><p/></td></tr><tr><td><p/></td><td><p/></td><td><p/></td><td><p/></td></tr><tr><td><p/></td><td><p/></td><td><p/></td><td><p/></td></tr><tr><td><p/></td><td><p/></td><td><p/></td><td><p/></td></tr></table><div class="exercises"><div class="problemset"><div class="entry"><div class="problem">Rangskik die stowwe wat jy getoets het volgens die kleurverandering van die universele indikator van meeste suur (donkerste rooi) na die meeste basies (pers). 
<p/>

<p/><hr/><hr/><hr/></div><div class="solution">
<p/><p>Die antwoord hang af van die resultate en die stowwe wat gebruik is.</p>
</div></div></div></div>

<p><strong>VRAE:</strong></p>
<div class="exercises"><div class="problemset"><div class="entry"><div class="problem">Watter van die stowwe wat getoets is, is sure? 
<p/>

<p/><hr/><hr/></div><div class="solution">
<p/><p>Leerders moet al die stowwe lys wat 'n pH-lesing onder 7 gee.</p>
</div></div><div class="entry"><div class="problem">Watter van die stowwe wat getoets is, is basisse? 
<p/>

<p/><hr/><hr/></div><div class="solution">
<p/><p>Leerders moet al die stowwe lys wat 'n pH-lesing ho&#235;r as 7 gee.</p>
</div></div><div class="entry"><div class="problem">Watter van die stowwe wat getoets is, is neutraal? 
<p/>

<p/><hr/></div><div class="solution">
<p/><p>Leerders moet al die stowwe lys wat 'n pH-lesing van 7 gee.</p>
</div></div><div class="entry"><div class="problem">Watter stof is die sterkste suur? 
<p/>

<p/><hr/></div><div class="solution">
<p/><p>Antwoord hang van die aktiwiteit af.</p>
</div></div><div class="entry"><div class="problem">Watter stof is die sterkste basis? 
<p/>

<p/><hr/></div><div class="solution">
<p/><p>Antwoord hang van die aktiwiteit af.</p>
</div></div><div class="entry"><div class="problem">Tel al die verskillende kleure wat moontlik is met die rooikool. 
<p/>

<p/><hr/></div><div class="solution">
<p/><p>Antwoord hang af van aktiwiteit.</p>
</div></div><div class="entry"><div class="problem">Watter kleur(e) het die rooikoolpapier geword in die stowwe wat getoets is wat sure was? 
<p/>

<p/><hr/></div><div class="solution">
<p/><p>Die rooikoolpapier sal'n rooi-pienk kleur in sure h&#234;.</p>
</div></div><div class="entry"><div class="problem">Watter kleur(e) het die rooikoolpapier geword in stowwe wat getoets is wat basisse was? 
<p/>

<p/><hr/></div><div class="solution">
<p/><p>Die rooikoolpapier sal 'n blou-groen kleur in basisse word.</p>
</div></div><div class="entry"><div class="problem">Watter kleur(e) het die rooikoolpapier geword in stowwe wat getoets is wat neutraal was? 
<p/>

<p/><hr/></div><div class="solution">
<p/><p>Die rooikoolpapier sal pers word (of bly) met neutrale stowwe.</p>
</div></div><div class="entry"><div class="problem">
<p>Dink jy die rooikoolindikator kan gebruik word om pH te <em>meet</em>? Hoekom of hoekom nie?</p>

<p/><hr/><hr/></div><div class="solution">
<p/><p>Leerderafhanklike antwoord. Laat leerders toe om 'n opinie te vorm wat deur een of twee sinne motiveer word.</p>
</div></div></div></div>

<p/>

<p><strong>GEVOLGTREKKINGS:</strong></p>
<div class="exercises"><div class="problemset"><div class="entry"><div class="problem">Wat is jou gevolgtrekking(s)? (Hier moet jy die ondersoekvraag antwoord.) 
<p/>

<p/><hr/><hr/><hr/><hr/></div><div class="solution">
<p/><p>Leerderafhanklike antwoord. Hulle moet oplet dat die universele indikator hulle toelaat om die pH van individuele stowwe te meet. Deur die stowwe in volgorde van toenemende pH te rangskik kan hulle die stowwe van suurste na mees basies rangskik. Hulle moet oplet dat die rooikoolindikator wel 'n reeks kleure met verskillende pH gee, maar dat dit nie so effektief soos die universele indikator is om pH te meet nie.</p>
</div></div></div></div>

<p><strong>Iets om te oorweeg:</strong> Uitbreidingsvraag</p>
<div class="exercises"><div class="problemset"><div class="entry"><div class="problem">Wat kon ons doen om die rooikoolindikator meer geskik te maak om pH te meet? 
<p/>

<p/><hr/><hr/></div><div class="solution">
<p/><p>As daar tyd is kan leerders die vraag in die klas bespreek. Die belangrikste om op te let is dat elkeen van die kleure van die rooikoolindikator gestandardiseer/of gekoppel is aan'n spesifieke pH-waarde of reeks waardes. As ons dus 'n reeks voorbeelde van bekende pH-waardes het, kan ons die rooikooloplossing 'kalibreer' deur dit met elkeen van die standaard pH-waardes te meng en die kleur waar te neem. Dit sal ons in staat stel om 'n kleurkaart te maak wat ons dan kan gebruik soos die een wat beskikbaar is vir die universele indikator en ander kommersi&#235;le indikators.</p>
</div></div></div></div>

<p>In die laaste ondersoek het ons ondersoek of universele indikatorpapier of rooikoolindikatorpapier vir ons kan s&#234; of 'n stof suurder of meer basies as 'n ander een is. Die voordeel van die universele indikator eerder as ander indikators gebruik is dat die universele indikator 'n meer akkurate pH-lesing gee. Dit is omdat dit verskillende kleure vir verskillende pH-waardes het. Die meeste ander indikators verander slegs een of twee keer van kleur oor die hele pH-reeks.</p>
</div>

<p/>

<p>Baie ander gekleurde kosse kan gebruik word om suur-basisindikators te maak. Kyk na die diagram hieronder vir 'n paar voorbeelde. Jy kan selfs probeer om by die huis te maak.</p>

<p/>
<figure><img src="images/gr9mm05-gd-0015_afr.png" width="300"/><figcaption class="caption">pH-Indikators van ander eetbare stowwe.</figcaption></figure><p/>

<p>Om die pH met 'n indikatoroplossing of papier te meet is maklik, ekonomies en gerieflik as ons net 'n paar metings het om te maak. As ons 'n klomp pH-metings moet maak, kan dit nogal vervelig en tydrowend wees om aanmekaar papierstrokies te maak, te skeur, te doop en dan te pas by 'n kleurkaart.</p>

<p/>
<div class="note col-md-6" data-type="takenote">
<p>Universele indikators gee 'n reeks kleure wat gebruik kan word om die pH van 'n oplossing te bepaal. Lakmoespapier kan slegs aandui of 'n oplossing suur, neutraal of basies is.</p>
</div>
<p/>

<p>Watter ander vinnige en maklike maniere is daar om pH te meet?</p></div><div class="section"><h3 class="title" id="toc-id-8">Hoe anders kan ons pH meet?</h3>
<p/>

<p>Wetenskaplikes gebruik 'n pH-meter om vinnig en akkuraat die pH van 'n stof te meet. Al is hulle baie duurder om aan te koop as indikatorpapier of -oplossings, is dit 'n goeie belegging vir 'n laboratorium wat baie pH-lesings per dag moet neem en waar die lesings vinnig geneem moet word.</p>

<p/>
<figure><img src="images/gr9mm05-gd-0016.jpg" width="300"/></figure><figure><img src="images/gr9mm05-gd-0017.jpg" width="300"/><figcaption class="caption">'n Draagbare pH-meter. <a data-class="ExternalLink" href="http://commons.wikimedia.org/wiki/File:Alkaline_pH.jpg">http://commons.wikimedia.org/wiki/File:Alkaline_pH.jpg</a></figcaption></figure><p/>

<p>'n pH-meter is 'n elektroniese instrument met 'n spesiale sensor aan die punt wat sensitief is vir sure en basisse. Dit is meer akkuraat as 'n universele indikator. Help die wetenskaplike om die pH van die oplossings in die foto's te lees en klassifiseer hulle as suur, neutraal of basies!</p>
<div class="teachers-guide">
<p>Die oplossing aan die linkerkant het 'n pH van 7.053 en is dus neutraal. Die oplossing aan die regterkant het 'n pH van 10.33 en is dus basies.</p>

<p/>

<p>pH-meters werk as volg: Wanneer die sensor in die toetsoplossing gedruk word, stuur dit 'n sein na die elektroniese stroombaanwerk van die pH-meter wat dan omgeskakel word na 'n pH-lesing op die klein LCD-skermpie.</p>
</div>
<p/>

<p>Ons het in hierdie hoofstuk geleer oor die pH-skaal. Ons het ook geleer hoe om pH-lesings te neem en die pH-waardes te interpreteer.</p></div></div><div class="section"><h2 class="title" id="toc-id-9">Opsomming</h2>
<p/>
<div class="note col-md-10" data-type="keyconcepts"><ul data-class="ListBulleted"><li>As ons wil bepaal of 'n oplossing (in water) suur of basies is, kan ons die pH meet.</li>
<li>Een manier om die pH te meet is met 'n suur-basisindikator soos 'n universele indikator.</li>
<li>'n Suur-basisindikator is 'n stof wat van kleur verander afhangend van die pH van die oplossing waarby dit gevoeg word.</li>
<li>Die omvang van die pH-skaal is tussen 1 en 14: 
<p/>
<ul data-class="ListBulleted"><li>Sure het pH-waardes laer as 7; </li>
<li>Basisse het pH-waardes ho&#235;r as 7; en</li>
<li>Neutrale stowwe het pH-waardes omtrent gelyk aan 7.</li>
</ul></li>
<li>Hoe suur of basies 'n oplossing is, hang af van sy relatiewe pH-waarde: 
<p/>
<ul data-class="ListBulleted"><li>Hoe suurder 'n oplossing, hoe nader is die pH-waarde aan 0; en</li>
<li>Hoe meer basies 'n oplossing, hoe nader is die pH-waarde aan 14.</li>
</ul></li>
</ul></div>
<p/>

<p><strong>Konsepkaart</strong></p>

<p>Wat kan jy gebruik om te bepaal of 'n stof 'n suur, 'n basis of neutraal is? Vul dit op die konsepkaart in. Voltooi dit deur die inligting oor die universele indikator in te vul. Vul suur, basis of neutraal in afhangend van die kleure wat gelys is.</p>

<p/>
<figure id="gd-idp3968256"><img src="images/gr9mm05-gd-0018_afr.jpg" width="300"/></figure><p/>
<div class="teachers-guide">
<p>Dit is die voltooide konsepkaart.</p>
<figure id="gd-idp139696"><img src="images/gr9mm05-gd-0019_afr.jpg" width="300"/></figure><p/>
</div>
<p/></div><div class="activity" data-type="Revision"><h1 class="title">Hersieningsvrae</h1><ol data-class="ListEnumerated"><li>
<p/>

<p>Vul die ontbrekende woorde in die sinne in. Skryf die woord op die lyntjie hieronder neer. [6 punte]</p>

<div class="exercises"><div class="problemset"><div class="entry"><div class="problem">
<p/>

<p>Iets wat wys of 'n stof 'n suur of 'n basis is deur van kleur te verander as ons dit by die stof gooi, word 'n __________ genoem. </p><hr/></div><div class="solution">
<p/><p>indikator of suur-basisindikator</p>
</div></div><div class="entry"><div class="problem">
<p/>

<p>Die pH-skaal se omvang is tussen die waardes ______ en ______. </p><hr/></div><div class="solution">
<p/><p>0;14</p>
</div></div><div class="entry"><div class="problem">
<p/>

<p>__________ het pH-waardes kleiner as 7. </p><hr/></div><div class="solution">
<p/><p>Sure</p>
</div></div><div class="entry"><div class="problem">
<p/>

<p>Basisse het pH-waardes tussen __________. </p><hr/></div><div class="solution">
<p/><p>7 en 14</p>
</div></div><div class="entry"><div class="problem">
<p/>

<p>__________ stowwe het pH-waardes omtrent gelyk aan 7. </p><hr/></div><div class="solution">
<p/><p>Neutrale</p>
</div></div></div></div>
</li>
</ol><ol data-class="ListEnumerated"><li>
<p/>

<p>Verbeel jou ons begin met 'n beker skoon, gedistilleerde water. Beantwoord die volgende vrae. [4 punte]</p>

          
	<div class="exercises"><div class="problemset"><div class="entry"><div class="problem">Wat sal die pH van die skoon, gedistilleerde water wees? 
<p/>

<p/><hr/></div><div class="solution">
<p/><p>Die pH sal gelyk aan 7 wees.</p>
</div></div><div class="entry"><div class="problem">Hoe sal die pH verander as ons 'n klein bietjie suur by die water gooi? 
<p/>

<p/><hr/></div><div class="solution">
<p/><p>Die pH sal verlaag.</p>
</div></div><div class="entry"><div class="problem">Hoe kan ons die pH verhoog? 
<p/>

<p/><hr/></div><div class="solution">
<p/><p>Ons kan 'n basis byvoeg.</p>
</div></div><div class="entry"><div class="problem">Hoe kan ons die pH na 'n ho&#235;r waarde, soos byvoorbeeld 13 verhoog? 
<p/>

<p/><hr/></div><div class="solution">
<p/><p>Ons moet 'n groot hoeveelheid van 'n sterk basis byvoeg.</p>
</div></div></div></div>
</li>
</ol><ol data-class="ListEnumerated"><li>
<p/>

<p>In die volgende prent is daar drie bekers met drie verskillende oplossings. Rooikoolwater word by elkeen van die bekers gegooi. Antwoord die volgende vrae. [4 x 2 = 8]</p>


          <figure><img src="images/gr9mm05-gd-0020.jpg" width="300"/><figcaption class="caption">Drie bekers met oplossings en rooikoolwater. <a data-class="ExternalLink" href="http://www.flickr.com/photos/brittgow/4782591644/">http://www.flickr.com/photos/brittgow/4782591644/</a></figcaption></figure><div class="exercises"><div class="problemset"><div class="entry"><div class="problem">Watter oplossing, A, B of C, is die suurste? Motiveer jou antwoord.
<p/>

<p/><hr/><hr/></div><div class="solution">
<p/><p>Oplossing A is die suurste. Rooikoolwater word rooi in suuroplossings.</p>
</div></div><div class="entry"><div class="problem">Watter oplossing, A, B of C, is die meeste basies? Motiveer jou antwoord. 
<p/>

<p/><hr/><hr/></div><div class="solution">
<p/><p>Oplossing C is die meeste basies. As rooikoolwater groen word weet ons, ons het 'n basiese oplossing.</p>
</div></div><div class="entry"><div class="problem">Watter oplossing A, B of C is neutraal? Motiveer jou antwoord. 
<p/>

<p/><hr/><hr/></div><div class="solution">
<p/><p>Oplossing B is neutraal omdat die kleur van die rooikoolwater pers is in die oplossing. Dit is die kleur van rooikoolwater in neutrale oplossings.</p>
</div></div><div class="entry"><div class="problem">Wat dink jy sal gebeur met die kleur van oplossing A as ons dit met oplossing B meng? Motiveer jou antwoord. 
<p/>

<p/><hr/><hr/><hr/></div><div class="solution">
<p/><p>Die rooi kleur van die oplossing sal verander. As ons 'n basis by 'n suur gooi verloor die suur van sy sterkte. Die suur laat ook die basis van sy sterkte verloor. Die mengsel sal minder suur wees as oplossing A en minder basies as oplossing C. As ons genoeg basis by die mengsel van die twee oplossings gegooi het sodat die oplossing neutraal was, sou dit pers word.</p>
</div></div></div></div>
</li>
</ol><ol data-class="ListEnumerated"><li>
<p/>

<p>'n Wetenskaplike het 6 oplossings gemerk A tot F. Die wetenskaplike toets elke oplossing met 'n universele indikator en teken haar resultate as volg op:</p>

        
        <table><tr><td><p><strong>Oplossing</strong></p></td><td><p><strong>Kleur van universele indikator</strong></p></td></tr><tr><td><p>A</p></td><td><p>Geel</p></td></tr><tr><td><p>B</p></td><td><p>Blou</p></td></tr><tr><td><p>C</p></td><td><p>Groen</p></td></tr><tr><td><p>D</p></td><td><p>Rooi</p></td></tr><tr><td><p>E</p></td><td><p>Pers</p></td></tr><tr><td><p>F</p></td><td><p>Oranje</p></td></tr></table><figure id="gd-idp5303792"><img src="images/gr9mm05-gd-0021.png" width="300"/></figure><p>Gebruik die resultate in die tabel en die kleurkaart vir die universele indikator onder die tabel om die volgende vrae te antwoord:</p>

        <div class="exercises"><div class="problemset"><div class="entry"><div class="problem">Watter oplossings is suur? Skryf hulle byskrifte hieronder. [2 punte] 
<p/>

<p/><hr/></div><div class="solution">
<p/><p>A, F en D</p>
</div></div><div class="entry"><div class="problem">Watter oplossings is basies. Skryf die byskrifte hieronder. [2 punte] 
<p/>

<p/><hr/></div><div class="solution">
<p/><p>B en E</p>
</div></div><div class="entry"><div class="problem">Watter oplossing is neutraal. Skryf die byskrif hieronder neer. [2 punte] 
<p/>

<p/><hr/></div><div class="solution">
<p/><p>C</p>
</div></div><div class="entry"><div class="problem">
<p/>

<p>Rangskik die oplossings in die volgorde van die suurste tot die mees basies in die tabel hieronder. Dit beteken dat die oplossing wat die mees suur is bo moet wees en die mees basiese oplossing aan die onderkant van die tabel. Jy moet ook die kleur en geraamde pH-reeks van elke oplossing in die tabel skryf. [6 punte]</p>

     
        <table><tr><td><p><strong>Oplossing</strong></p></td><td><p><strong>Kleur van die oplossing</strong></p></td><td><p><strong>Geraamde pH-reeks van die oplossing</strong></p></td></tr><tr><td><p/></td><td><p/></td><td><p/></td></tr><tr><td><p/></td><td><p/></td><td><p/></td></tr><tr><td><p/></td><td><p/></td><td><p/></td></tr><tr><td><p/></td><td><p/></td><td><p/></td></tr><tr><td><p/></td><td><p/></td><td><p/></td></tr><tr><td><p/></td><td><p/></td><td><p/></td></tr></table></div><div class="solution">
<p/><p/>

        <table><tr><td><p><strong>Oplossing</strong></p></td><td><p><strong>Kleur van die oplossing</strong></p></td><td><p><strong>Geraamde pH-reeks van die oplossing</strong></p></td></tr><tr><td><p>D</p></td><td><p>Rooi</p></td><td><p>1 - 3</p></td></tr><tr><td><p>F</p></td><td><p>Oranje</p></td><td><p>4 - 5</p></td></tr><tr><td><p>A</p></td><td><p>Geel</p></td><td><p>5 - 6</p></td></tr><tr><td><p>C</p></td><td><p>Groen</p></td><td><p>7</p></td></tr><tr><td><p>B</p></td><td><p>Blou</p></td><td><p>8 - 10</p></td></tr><tr><td><p>E</p></td><td><p>Pers</p></td><td><p>11 - 14</p></td></tr></table><p/>
</div></div></div></div>
</li>
</ol><p>Totaal [30 punte]</p>
</div></div>
      </div></div>

    <div class="container">
        <ul class="pager">
          <li><a class="previous" href="#">&larr; Vorige afdeling</a></li>
          <li><a href="inhoudsopgawe-afr.html">Inhoudsopgawe</a></li>
          <li><a class="next" href="#">Volgende afdeling &rarr;</a></li>
        </ul>
    </div>
        <div id="footer">
    
   <div class="container"> 
       <div class="col-md-9"> 
            <div class="col-md-3 col-sm-6 col-xs-12 footer-logo">
            
               <a href="http://www.education.gov.za/" target="_blank"><img src="http://siyavula.github.io/gr7-9-websites/img/depbas.jpg" alt="Department of Basic Education - South Africa"></a>
            </div>
            <div class="col-md-3 col-sm-6 col-xs-12 footer-logo">
                <a href="http://www.sasol.com/" target="_blank"><img src=http://siyavula.github.io/gr7-9-websites"/img/sasol.jpg"  alt="Sasol - Reaching New Frontiers"></a>
            </div>
           <!-- <div class="col-md-2 col-sm-6 col-xs-12 footer-logo">
                <a href="http://www.sasolinzalofoundation.org.za/" target="_blank"><img src="img/inzalo.jpg"  alt="Sasol Inzalo Foundation"></a>
            </div>-->
            <div class="col-md-3 col-sm-6 col-xs-12 footer-logo">
                <a href="http://www.siyavula.com" target="_blank"><img src=http://siyavula.github.io/gr7-9-websites"/img/siyavula.jpg"  alt="Siyavula - Technology-powered Learning"></a>
            </div>
            <div class="col-md-3 col-sm-6 col-xs-12 footer-logo">
                <a href="http://ukuqonda.co.za/" target="_blank"><img src=http://siyavula.github.io/gr7-9-websites"/img/ukuqonda.jpg"  alt="Ukuqonda Institute"></a>
            </div>

           </div>
           </div><!--./container-->
    </div><!--./footer-->



    <!-- jQuery (necessary for Bootstrap's JavaScript plugins) -->
    <script src="https://ajax.googleapis.com/ajax/libs/jquery/1.11.0/jquery.min.js"></script>
    <!-- Include all compiled plugins (below), or include individual files as needed -->
    <script src="http://siyavula.github.io/gr7-9-websites/js/bootstrap.min.js"></script>
    <script src="http://siyavula.github.io/gr7-9-websites/js/language-toggler.js"></script>
    <script src="http://siyavula.github.io/gr7-9-websites/js/toc-handler.js"></script>
<!--    <script src="js/filter-html.js"></script> -->
    </body>
</html>
